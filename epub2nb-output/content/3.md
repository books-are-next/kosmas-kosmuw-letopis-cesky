---
hiddenTitle: true
contentType: prose
---

## Předmluwa.

Překlad tento letopisu Kosmowa učiněn jest ku přání zwěčnělého otce nowého dějepisu českého, pana Františka Palackého, a wydán ponejprw wedlé sepsání latinského we druhém díle Pramenů dějin českých (Fontes rerum Bohemicarum) z nadání Palackého roku 1874. Úmysl slawného dějepisce našeho co půwodce wydání Pramenů byl, aby se přidáním překladů k prwopisům latinským usnadnilo i širším kruhům seznámení se s našimi starými wzdělawateli domácího dějepisu. Zkušenost ukázala wšak, že úmyslu toho nebylo lze dosíci w míře dostatečné pauhým wytištěním w oné sbírce Pramenů, poněwadž dílo to rozsáhlé a nákladné nemohlo se dostati do rukau širšího obecenstwa, než toliko malého počtu učenců a přátel wědy dějepisné. Protož uzawřel spolek historický, jemuž wydáwání pramenů českých z nadání Palackého swěřeno jest, díla důležitější starých našich letopisců, jak obsahem tak zwláště také slohem wynikající wydáwati w překladech českých také obzwlášť w menším a pohodlnějším formátě i za mírnější cenu, aby se staly obecenstwu přístupnějšími.

Mezi spisowateli tohoto spůsobu zaujímá nejstarší náš dějepisec Kosmas zajisté místo prwní, a protož činí se zde wydáním zwláštním překladu jeho na jazyk český w tomto předsewzetí začátek.

Nemíním zde opětowati, co o žiwotopise Kosmy powěděno jest we předmluwě k latinskému wydání jeho we druhém díle Pramenů dějin českých, kdež čtenář žádostiwý toho laskawě nahlédniž. K naznačení času, we kterém Kosmas psal a jak daleko mohla sáhati wlastní pamět jeho, postačí zde, když připomeneme, že zemřel co děkan kostela Pražského roku 1125 w osmdesátém roce wěku. Jiné zpráwy nebo zmínky o něm najde čtenář we spise jeho samém. Co se wšak týče překladu tohoto, sluší připomenauti, že se hledělo při něm jak nejwíce možná wěrnosti nejen co do obsahu a smyslu, nýbrž také co do zwláštnosti slohu a spůsobu wyprawowání Kosmowa; pročež nejen časté užíwání weršů hexametrů nýbrž i zalíbení w jakémsi rhytmickém spůsobu mluwení také w prosaické mluwě musilo býti následowáno. Se zřením k tomu sluší tedy překlad tento posuzowati ne co slohem překladatele psaný, nýbrž dle toho, w jaké míře se mu podařilo w jazyku českém spůsob latinského psaní skladatelowa předstawiti.

Krom sepsání Kosmowa, které sáhá až do posledního roku žiwota jeho (1125), přidán jest zde také překlad dwau jeho pokračowatelů wlastně a dle prawdy tak zwaných, totiž nejmenowaného kanowníka Wyšehradského a nejmenowaného mnicha kláštera Sázawského, kteří totiž skutečně letopisem Kosmowým byli powzbuzeni psáti dále o příbězích českých, každý dle swého zwláštního stanowiště, jichž obau díla nesáhají dále než do prwnějších dwau až čtyr desítiletí po smrti Kosmowě.

> W Praze, dne 22. Kwětna 1882.
> 
> W. W. Tomek.
