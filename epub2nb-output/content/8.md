---
hiddenTitle: true
contentType: prose
---

## Počínají se knihy druhé.

1\. Tak tedy kníže Břetislaw, když se již utwrdil na knížecím stolci, skutky jak Bohu tak lidem milými sleduje šlépěje otců swých a je přewyšuje nepřetržitau hradbau ctností, jako slunce w síle swé swětlo hwězd a měsíce welkým leskem zastiňuje a oslabuje, tak nowý Achilles, nowý Tithides Břetislaw nowými wítězstwími statečné skutky a nejwítéznější dědů swých palmy zmenšuje a zatemňuje. Neb jemu Bůh takowau milost dal, že kterých darů jednotliwým lidem částečně, těch také jemu bez ujmy udělil obecně. Takowý totiž obdržel saubor předností, že we wojenstwí přewyšowal udatností Gedeona, silau těla byl nad Samsona, jakausi pak zwláštní přewahau maudrosti předcházel Šalomauna. Tudy přišlo, že we wšech bitwách byl wítězem jako Josue, na zlato a stříbro byl bohatší než králowé Arábie, a oplýwaje wšudež newyčerpatedlným bohatstwím, w rozdáwání pak darů neustáwaje, podobal se wodě, jíž nikdy neschází toku. Jemu manželka Judita rodem nejušlechtilejší, plemene dítek nejplodnější pět jinochů porodila, tělem wýtečných a wysoko wztýčených jako hory Hematejské, maudrosti zwláštní, rozšafnosti, jakau se jim nikdo newyrownal, mrawů příjemných, ku prowinilcům smířliwých, we wší poctiwosti ctností chwalitebných. Byl pak prworozený jménem Spytihněw, druhý dle narození Wratislaw, třetí w poslaupnosti Konrád, čtwrtý rodem Jaromír, pátý a poslední Otto nejkrásnější. O jejich žiwotě a sláwě, pokud stačí hojnost slow mně, bude místy swými dostatečně powědíno. Jim, že když ještě stáli w létech pacholetských, slynuli snahami mužů, otec welice diwil se,

Patře na ozdobu wýtečnau, krásnau tuto saubratř, 

Matka také blažená nemenší plála radostí 

z takowého prospěchu synů a oslawy welké.

2\. Toho času když Kazimír, slawný polský wéwoda, wykročil z tohoto swěta, a synowé jeho Boleslaw a Wladislaw ještě w dětstwí zůstáwali u prsau mléčných, nebylo než jedno útočiště w bídném útěku Polákům na rozličné strany se rozutíkáwajícím. Což když spatřil kněz Břetislaw, we čtwrtém roce swého knížetstwí, pokládaje za nejlepší, neodkládati dané příležitosti k trýznění swých nepřátel, ano ku pomstě za utrpěné křiwdy, které byl někdy kněz Měšek spáchal nad Čechy, jak na rychlo mohl, poradiw se se swými, uzawřel na ně udeřiti, a hned nález wyhlásil strašliwý po celé české zemi, wyslaw popruh z lýčí ukraucený, kdožby wytáhl do pole později, než dáno znamení, aby wěděl bez pochybení, že takowým popruhem má býti oběšen na šibenici. Kteřížto když se tu chwíli okamžením sebrali w jedno a do jednoho, wešel do země polské, knížete swého zbawené, a nepřátelsky na ni udeřil, i jako weliký wichr zuří, řádí, wše poráží, tak dědiny wražděním, laupením, pálením hubil, hrazená místa ztékal. Do Krakowa pak, hlawního sídla jejich, wtrhnuw, wrchem dolů jej podwrátil, a kořisti jeho pobral. K tomu i staré poklady od dáwných knížat w pokladně uschowané wylámal, totiž zlata a stříbra nesmírné množstwí. Podobně též ostatní hrady ohněm wypálil, i až po zem rozbořil. A když přišel ke hradu Hedči, hradčané i také kteří se tam byli utekli wesničané, nemohauce odolati útoku knížete, wyšli jemu naproti nesauce zlatau metlu, což bylo znamení wzdání se, a poníženě žádali, aby je w pokoji s dobytkem jich a jinými swrchky přewedl do Čech. K jichžto žádosti kníže swoliw, když je do Čech přiwedl, dal jim nemalau část lesa, který slowe Černín, ustanowiw jim jednoho z nich za spráwce a za saudce, i nařídil, aby pod práwem, které měli w Polsku, jak oni tak potomci jich žiwi byli na wěky; a jménem wzatým od hradu nazýwají se podnes Hedčané.

3\. Nedaleko pak od řečeného hradu přitáhlo wojsko k sídelnému místu ke Hnězdnu, powahau místa i ohradau pewnému, wšak lehko bylo ho dobyti nepřátelům proti skrowným na počet zůstáwajícím w něm obywatelům; kdež toho času w basilice swaté boží rodičky Marie, wěčné panny, nejwzácnější odpočíwal poklad, totiž tělo nejblahoslawenějšího mučenníka Wojtěcha. Toho hradu Čechowé hned dobyli bez boje, a s welkau radostí do weřejí chrámu wstaupili, a wší kořisti nedbali, jediné žádali, aby jim dána byla wzácná hmota swatého těla, která pro Krista utrpěla. Jichžto když widěl biskup Šebíř opowážliwost a k dobrému jak ke zlému znamenal wůle náchylnost, hleděl takowýmito řečmi zdržeti je od nedowolených předsewzetí: Bratří moji a synowé církwe boží! nejde to tak lehce, jak wy myslíte, aby swaté rudy těla, kteráž jest božských ctností plna, člowěk který tak wšetečně směl dotknauti se. Neb já se welmi bojím, abychom nebyli poraženi bud pominutím mysli, bud slepotau, bud nějakau údů mdlobau, kdybychom wšetečně se opowážili to učiniti. Pročež prwé po tři dni se posťte, ze hříchů swých pokání čiňte, a wšech ohawností, které jemu byly ohawné na wás, se odřekněte, a z celého srdce swého, že jich wíce konati nemíníte, slibte. Doufámť w milosrdenstwí boží a našeho dědice Wojtécha swatého, že nebudeme zbaweni naděje žádosti naší, když setrwáme w oddanosti wíry a stálém modlení se modlitby. Ale jimwiděla se slowa biskupowa býti jako bláznowstwím, a hned zawřewše uši swé, učinili náwal, aby wzali swaté tělo; a poněwadž bylo pochowáno za oltářem wedlé zdi, a jinak nemohlo býti wykopáno, léčby byl oltář rozbořen, ruka nešlechetná a mysl sweřepá wy konaly skutek bezbožný; ale nezůstalo bez boží msty. Nebo při samém skutku swé opowážliwosti stanuli o smyslích ztupělých; nebylo hlasu ani citu ani zraku po tři hodiny, až zase propůjčením milosti božské nawrátily se k swým wýkonům. Hned pak ač pozdě lítostí pohnuti, splnili kázáuí biskupowo, a čím byli pokynutím božím patrněji pokáráni, tím pokorněji setrwali w modlitbách bez ustání, tři dni se postíce a odpuštění žádajíce.

4\. Třetí noc, když biskup Šebíř po ranní službě odpočíwal, swatý biskup Wojtěch u widění se mu zjewiw, prawil: To powěz knížeti a jeho županům: Otec s nebes dá, čeho žádáte, nenawrátíte-li se k zlým činům, kterých jste se odřekli we wodě křestu. To když biskup ráno oznámil knížeti a županům jeho, hned obweseleni wšedše do chrámu swaté Maří, před hrobem swatého Wojtěcha na zem padli, po delším pak společném konání modlitby wstal kníže, a stoje na kazatedlnici, takowým slowem přetrhnul ticho: Zdali chcete naprawiti neprawosti swé a nawrátiti se k rozumu od skutků zlých? Oni pak s wystaupením slz wolali: Ochotni jsme na prawiti, w čemkoli otcowé naši neb my jsme wykročili proti swatému Božímu, a od wšelikého skutku zlého upustiti. Tu kníže, wztáhnuw ruku swau nad swatým hrobem, takto počal mluwiti ke shromáždění lidu: Pozdwihněte, bratří, wespolek rukau swých k hospodinu, a pozorujte řečí mých, které chci abyste přísahau wíry swé stwrdili. Tedy toto jest mé nejpřednější a prwní přikázání, aby sňatky waše, které jste měli dotud jako smilniště, a jako hlaupá zwířata obecné, od té chwíle byly dle církewních přikázání zákonné, byly saukromé, byly nerozlučitedlné, tak a nejinak, aby muž sjednau chotí a choť s jedním mužem spokojeně žili. Kdyby pak choť mužem nebo muž manželkau opowrhnul a swár mezi nimi wzplanul až do roztržení, kdo by z nich ku předešlému swazku práwně zawřenému nechtěl se nawrátiti, chceme aby rušitel toho byl uweden w porobu ne dle řádu země naší, nýbrž spíše tuhostí nezměnitedlného našeho příkazu, bud osoba jakákoliwěk, aby odweden byl do Uher a nebylo mu lze nikterak aby se za cenu wykaupil neb do země této nawrátil, aby jedné owečky nákaza po celém owčinci Kristowu nelezla. Šebíř biskup prawil: kdožby se jinak zachowal, klet bud. Týmž nálezem budte stihány panny a wdowy neb cizoložnice, o kterých se zwí, že dobrého jména pozbyly a stud porušily i smilstwím počaly. Nebo když mají na swobodné wůli wdáti se, proč dopauštějí se cizoložstwí a rody swé zapuzují, což jest nejhorší neprawost neprawosti. Potom kníže doložil, řka: Kdyby wšak žena prohlásila, že jí muž rowně nemiluje, nýbrž nemilostiwě trápí a bije, wydán buď mezi nimi saud boží, a kdož bude nalezen winným, trp pokutu winníka. Podobně o těch, kteří jsau nařčeni mužobojstwími, arcipryšt oznam jména jejich županu toho hradu, a župan je požeň, a protiwí-li se, uwrz je do wězení, až buď učiní whodné pokání, buď, jestliže zapírají, utáží se železem rozžatým neb wodau zažehnanau, jsau-li winni; ale bratrowrahy a otcewrahy neb zabijce kněží a w takowé hrdelně zločiny upadlé nechať je arcipryšt oznámí županu nebo knížeti, by je na rukau i okolo břicha spautané wywrhnul z králowstwí, aby jako Kain blaudíce a utíkajíce pobíhali po zemi. Šebíř biskup řekl: toto uzawření knížete sprawedliwé buď klatbau utwrzeno. Nebo k tomu wám, knížatům, wisí meč po straně, abyste ruce swé častěji smýwali w krwi hříšné. Opět kníže: Krčmu, dí, která jest kořen wšeho zlého, odkud pocházejí zlodějstwí, mužobojstwí, cizoložstwí a jiné hříchy, kdoby zřídil i kdoby zřízenau přijal; biskup Šebíř prawil: klet buď! A kníže prawil: Který by tohoto příkazu rušitel postižen byl, krčmář, buď uprostřed tržiště ku kolu přiwázán a do unawení biřice zmrskán a seškubán; swrchky wšak jeho nebuďtež pobrány, ale pití toliko na zem wylito, aby se nikdo proklatým nápojem nepoškwrnil. Pijáci pak, když by byli postiženi, necht prwé newyjdau z wězení, až každý složí 300 peněz do důchodu knížecího. Šebíř biskup prawil: Co kníže usaudil, moc má potwrzuje. Dále pokračowal kníže, prawě: Trhowé pak we dni nedělní aby dokonce nebýwali, zakazujeme, které lidé w těchto krajinách proto nejwíce konají, aby jiné dni byli prosti práce. Pakli by kdo jak w nedělní tak we swáteční dni, o kterých weřejně w kostele ohlášeno jest, že se swětí, spatřen byl při nějakém díle robotném, seber arcipryšt i dílo i potah ten, který bude při díle dopaden, a do důchodu knížete ať zaplatí 300 peněz. Podobně také, kteří swé mrtwé pochowáwají w polích nebo w hájích, kdož takowau wěc před se berau, dejte arcijahnowi wola a 300 peněz do důchodu knížete; mrtwého pak pochowejte znowu na hřbitowě wěřících. To jsau wěci, kterých nenáwidí Bůh; z těch swatý Wojtěch se omrzew, nás, swé owčičky, opustil a raději k cizím se odebral národům. Těch že wíckrát činiti nebudeme, přisahau spolu na swau jak na waši wíru stwrzujeme. Tak prawil kníže. A biskup, wzýwaw jméno swaté Trojice, a wzaw kladiwo, při čemž ostatní duchowní sedm žalmů a jiné k tomu swatému skutku se hodící modlitby zapěli, počal polehaunku bořiti swršek hrobu a bořil jej až do wnitř k samému swatému pokladu; a když otewřeli rakew, wšichni, kteří byli w kostele, takowým wáním přelíbezné wůně jsau nadchnuti, že po tři dni, jakoby nejsytějších krmí byli požili, zapomněli na posilnění se jídlem; ano také welmi mnoho nemocných uzdraweno jest tauž chwíli. Tu když kníže a biskup a několik málo županů pohleděwše widěli swatého božího, we wzezření a w podobě tak jasného, a těla tak celého owšém, jakoby toho dne byl slawil mše swaté, zapěli duchowní Tě boha chwálíme, a laikowé Kyrie eleison, a hlasy jejich se rozléhaly až k wýsostem. Když pak to tak bylo wykonáno, kníže, jehož obličej z radosti byl polit slzami, takto se modlil: O mučenníče Kristůw, swatý Wojtěše! jenž jsi měl s námi wždy a wšude slitowání, hleď na nás s obwyklau dobrotau nyní, a bud nám hříšníkům milostiw, z toho, že tě, ač hříšní jsauce, k twé stolici, ku kostelu Pražskému, doneseme, nehněwiw. Diwná wěc a welice k úžasu; jehož hrobu před třemi dni nemohli se dotknauti, ihned kníže a biskup bez překážky tělo jeho z hrobu wyzdwihli, a pokrywše hedwábím, postawili na wyšším oltáři, aby lid splnil sliby swé, které byl zaslíbil Bohu a jeho swatému, a toho dne zajisté složeno jest hřiwen na dwě stě na wrchu oltáře.

O bože, jenž swět we běhu wěčně držíš, wšemohaucí,

Wěčně ty jenž kraluješ, sám jenž řídíš, sprawuješ wše! 

Kriste milý! což na swětě jest, bylo neb bude, bez twé 

nic neděje se bez wůle. Neb který člowěk smrtedlný by tomu kdy uwěřil, žeby owěnčený již w králowstwí nebeském dopustil tělo swé přenésti zpět ku plemenům odpadlým, jejichž společnosti utíkal, maje w oškliwosti skutky jejich, když ještě žiw byl. Ale když powážíme wětší a starodáwné boží zázraky, kterak lid israelský suchýma nohama přešel přes moře, kterak ze suché skály tekly prameny, nebo kterak stwořitel swěta zjewil se we swětě, narodiw se z Marie panny; není se diwiti, ale sluší se raději Bohu, jenž činí a činiti může co chce, se kořiti a jeho milosti wšecko přičítati; z jehož milostiwého wnuknutí wstaupilo také do srdce knížete, aby rowněž přenesl tělo arcibiskupa toho místa, jménem Gaudentia, který w témž práwě kostele odpočíwal. Ten byl, jak jsme wýše wyprawowali, nejen tělesným ale i duchowním swazkem bratr swatého Wojtěcha a towaryš nerozdílný we wší práci a trýzni, a s ním mučennictwí, byt ne tělem, ale saustrastí mysli přestál. Neb nemohlo býti, aby duši jeho neprojel meč, když widěl, kterak bratr jeho meči pohanů na kusy byl sekán, a když sám sobě welice přál, býti též usmrcen. Také se widělo knížeti a biskupu, aby ostatky pěti bratří, o jejichž žiwotě a utrpení jsme wýše prawili, kteří w témž hradě, ale w jiném kostele odpočíwali, k swatému tělu přiložíce, rowněž s nejwětší pílí přewezli. Což wíce?

5\. Přišli jsau se wším poswátným nákladem se zdarem a u weselosti do Čech, a u vigilii swatého Bartoloměje apoštola blíž hlawního sídla Prahy položili jsau tábor u potoka Rokytnice, kdež při rozednění přišlo naproti duchowenstwo a wšechen lid w processí, jehož dlauhau řadu sotwa osáhlo široké pole. Neb takowé bylo processí: Kníže a biskup, podjawše na ramena, nesli jsau milé břímě mučenníka Kristowa Wojtécha. Za nimi pospolu opatowé nesli ostatky pěti bratří. Potom arcipryštowé se těšili z břemene Gaudentia arcibiskupa, za nimiž kráčelo 12 kněží wywolených, sotwa snášejíce tíži zlatého ukřížowaného. Nebo byl kněz Měšek třikrát sám sebe dowážil tím zlatem. Na pátém místě nesli jsau tři desky těžké od zlata, které byly položeny okolo oltáře, kdež odpočíwalo poswátné tělo. Bylať wětší deska pěti loket w délce a desíti dlaní w šířce, hojně okrášlená drahými kameny a wykládáním kříšťálowým, a na kraji tento napsán byl weršík:

Tři sta liber zlata wáží, hle! toto dílo zajisté. 

Ku konci wezli na wíce než na sto wozích ohromné zwony a poklady Polska, za nimiž šel nesčíslný zástup urozených mužů, spautaných železnými okowy ručními a stažených kruhy okolo krků; mezi nimiž hle! nešťastně zajatý přiweden jest můj staroděd, towaryš w duchowenstwí, kněz w důstojenstwí. O dne onoho, dne Čechům slawného a na wěky památného, který má býti swatými obřady slawen, důstojnými oslawami swěcen, chwalozpěwy pobožně ctěn, bohatým radosten, chorobným žádosten, chudým milosten, wyznačowán dáwáním almužen a wšelikými dobrými skutky blažen, w kterýžto stkwějí se hody na hody nahromaděné. O mateřské sídlo, Praho přewelmi šťastná, někdy swatým wojwodau powznešená, nyní blahoslaweným biskupem ozdobená! od Boha hospodina propůjčená tobě weselí přijímáš dwojnásobně, a pro tyto dwě milosrdenstwí oliwy wzlétáš we sláwě až za Saromaty i za Sarigy. Stalo pak se jest toto přenesení nejblahoslawenějšího mučenníka Kristowa Wojtěcha léta od narození páně 1039 dne 1 Září.

6\. Ale při tomto zdaru od Boha propůjčeném nezůstalo bez nešlechetného udawače, který oznámil apoštolskému, jak se stalo, a prohlásil, že porušil kníže a biskup český božské zákony a swatých otců podání, a kdyby toho papež pán pominul bez pomsty, že by tím práwa stolice apoštolské, která mají po celém swětě býti zachowáwána, zlehčena byla. Ihned držáno jest swaté shromáždění, církewní zákony čtly se, swatá písma zkaumala se. Kníže i biskup, jakkoli nepřítomen, winěn jest z opowážliwosti; jedni nelezli, aby kníže, zbawen wšeho důstojenstwí, po tři léta byl u wyhnanstwí; jiní usaudili, aby biskup ssazen se wšeho kněžského úřadu, jak dlauho žiw bude, přebýwal w klášteře mnichů; jiní wolali, aby obadwa byli udeřeni mečem klatby.

7\. Zatím přijeli poslowé knížete a biskupa českého od celého národu i od nich do Říma, přinášejíce wzkázání wíce dary obmazané než slowy wýmluwnosti uhlazené. Když jim bylo dowoleno mluwiti, před twáří apoštolského a swatého sboru takowau řečí wedli wěc swého poselstwí: O řediteli wíry katolické a stolice apoštolské nejswětější, a wy otcowé w knize žiwota zapsaní, jimž od Boha propůjčena jest moc sauditi i také smilowati se! smilujte se nad těmi, kteříž se znají že hřešili, odpusťte litujícím a odpuštění žádajícím. Nebo přiznáwáme se, že jsme učinili, což nedowoleno a proti ustanowením zákonů, protože jsme z tak wzdálených krajin pro krátký čas k tomuto tak swatému sboru wašemu nemohli míti posla; ale což jest koliw, co jsme učinili, wězte otcowé shromáždění, že jsme toho neučinili z opowážliwosti, nýbrž pro welký užitek křesťanského náboženstwí a z dobrého úmyslu. Ale ač jestliže dobrý úmysl spadá w prowinění, o otcowé swatí! wedlé wašeho usauzení hotowi jsme naprawiti swé pročinění. K tomu apoštolský dí w krátkosti: blud, když se ho želí, neškodí. Hned poslowé propuštěni z rady odebrali se do hospody, aby druhého dne na saudě skládali počty. Té noci wšak wyslanci knížete a biskupa, obšedše, porušili penězi kardinálů lstiwost, zlatem podrazili sprawedliwost, cenau wykaupili milost, dary obměkčili nálezu saudního twrdost. Druhého pak dne, když poslowé opět postawili se před kapitulau swatého sboru, pan apoštolský otewřel ústa swatá, wážných slow a wznešenosti plná. Jakož, dí, proti zatwrzelým we wině bezbožnosti sluší se krutější konati pomstu, tak zase těm, kdož prowinění swé wyznáwají a jeho litují, lehce propůjčujeme swolení, a proti ranám od nepřítele zasazeným užíwáme léku smilowání. Neb welký jest to hřích, cizí statek pobrati, ale wětší, křesťany netoliko olaupiti, ale i zjímati; a zajaté jako hlaupá zwířata prodati, jest nanejwýš oškliwé; což že jste wy spáchali w Polsku, jest nám oznámeno zpráwami hodnowěrnými. Že pak nikomu dowoleno není bez našeho dowolení z místa na místo přenésti swaté tělo, swědčí zákony, zakazují otců nálezy, a o těch, kteří se takowé wěci dopauštějí, káží božské wýroky, aby mečem klatby byli udeřeni. Ale poněwadž jste wy bud z newědomosti buď z příčiny dobrého aumyslu tu wěc učinili: rozkazujeme, aby za toto tak opowážliwé předsewzetí kníže wáš a biskup wystawili klášter, wšemi kostelními potřebami a poctami dostatečně zwelebený, w místě k tomu přiměřeném, i aby osoby spůsobilé a úřady slaužícího žákowstwa dle obyčeje zřídili, kdež by pilná služba boží jak za žiwé wěřící, tak za zemřelé powždy byla konána, aby aspoň tudy před obličejem božím wina wašeho přestupku setřena byla. Ihned poslowé, zaradowawše se welice, na cestu se dali, a knížeti rozkazy apoštolské oznámili. Kterýchžto kníže jako božských rozkazů uposlechnuw, ke cti swatého Wácslawa mučenníka we hradě Boleslawi při řece Labi, kde týž swatý někdy blaženě podstaupil mučennictwí, překrásný wystawil klášter, we kterém, jak se i podnes spatřuje, Bohu slauží hromada bratří četná a jest proboštstwí a basilika welice zbožná.

8\. Léta od narození páně 1040 powěst, nad kterau není horšího zlého na swětě, a která lžemi tlaustne a přiměšuje k málu wíce, k prawdě neprawé, w letu roste, donesla k uším císaře druhého Jindřicha, stokrát wíc, než prawda bylo, že čechowé zlata a stříbra tíže odwezli z Polska. Tu císař počal hledati příčin proti nim, jak by jim pobral zlato, o kterém mu bylo praweno. I wzkázal jim po drábích, jestliže peněz, které w Polsku wzali, jemu w ustanowené lhůtě do posledního peníze nepošlí, wálkau hroze. K tomu Slowané prawili: Wždycky jsme byli bez ujmy práwa našeho a jsme podnes pod panstwím Karla krále; aniž nástupcům jeho kdy zprotiwil se národ náš, a tobě též we wšech wálkách zůstal a zůstáwá wěrným, jen když nám učiníš po sprawedlnosti. Neb takowau powinnost nám ustanowil Pipin, syn Karla Welikého, abychom nástupcům císařů odwáděli ročně 120 wolů wybraných a 500 hřiwen. Hřiwnu naší mince klademe po 200 penězích. To swědčí našinců pokolení za pokolením; to tobě každého roku platíme bez odpornosti a chceme platiti nástupcům twým. Ale jestližebys nás chtěl nějakau porobau mimo zwyklost práwa obtěžowati, jsme hotowi raději umřití, než snášeti břímě nezwyklé. K tomu císař odpowěděl: Králowé mají tu zwyklost, wždy něco nowého přidati ku práwu předešlému; neb není wšecko práwo ustanoweno jedním časem, nýbrž poslaupností králů wzrostla řada zákonů. Nebo ti, jenž sprawují zákony, nesprawují se zákony, protože zákon, jak wůbec říkají, má nos z wosku, a král ze železa ruku dlauhau, aby jej mohl natahowati, kam by se mu líbilo. Pipin král učinil, co chtěl; ale wy, neučiníteli, co já chci, ukáži wám, kolik mám štítů malowaných, neb co zmohu we wálce.

9\. A hned wyprawiw listy po celé říši, welmi silné sebral jest wojsko. Druhau cestau, kterau se jde skrz Srbsko a jest wýchod ze hwozdu do této země přes hrad Chlumec, kázal Sasům wpadnauti do Čech. Jichžto wéwodau byl tehdy Okkart, jehož celá saská země jako krále poslauchala zawše. Bylť muž welkého důmyslu a w řízení záležitostí říšských zwláštní schopností nadaný, wojenstwí od mládí oddaný. Ale nikdy neobdržel šťastného wýpadku wálky. Sám pak císař položil se jest na obojí straně řeky Řezna. Potomního pak dne přešed přes hrad Kaubu, když se s orly přiblížil k lesu, jenž dělí Bawory od Čech, jak shledal, že Čechowé zaraubili cesty přes les, rozhněwaw se, maličko se zamlčel, a třikrát zatřás hlawau, zlobil se, jak na císaře sluší se, a w tato slowa otewřel ústa: Byť wystawili zdi lesů wyšší, byť wyzdwihli wěže až k nebes wýši, jak by darmo wrhnul síť před očima opeřenců, tak nic neprospějí proti Němcům náspy Čechů. Byť wystaupili bud nad oblaky, bud zawřeli se mezi hwězdami, ztracenému a bídnému národu nic nepomohau. Tak prawil, a kázal wšem wtrhnauti do lesa, a sám kráčeje před nimi, wystaupil na horu wysokau stojící uprostřed lesa, a sedě na třínoži, promluwil ku knížatům celé říše při něm stojícím: W tomto náspu skrýwá se leniwá tlupa Čechů, jako polní myši we swých děr skrýši. Ale zmýlil se císař we swém mínění; nebo teprw za druhau horau bylo jejich ohrazení. Tehdy císař, jednoho každého jménem jeho wolaje, napřed poslaw markrabí, potom wšecky znamenitější ozbrojené, kázal jim pěšky jiti do boje, těmito slowy wítězstwí jim slibuje: Není wám potřeba pracného boje; jen sestupte dolů; oni jistě utekau ze strachu; nebo nemohau snésti wašeho útoku. Jděte, jděte moji sokoli! chyťte bázliwé holuby, a jako diwocí lwi na spůsob wlků, kteří když wtrhnau do owčince, o počet owcí se nestarají, a teprw když celé stádo zahubí, do jídla se dají.

10\. Ihned dle rozkazu králowa hrnau se obrněné zástupy; o prwní místo w půtce prau se welmoži, auhledné lesknau se šiky jako led průhledný, a když slunce zaswítilo na jejich odění, zalesklo se od něho listí lesní i hor wrcholy. Ale když sestaupili do audolí, nikoho nenalezli, protože zde i tam jest hustý les a místa neproniknutedlná. A jak býwá při každém boji, zadní tlačí přední do boje i proti jich wůli; tak welmoži již unawení nuceni jsau od následujících přejiti také přes druhau horu. Ale již horkem a žízní lpěl jim jazyk na ústech; síly ubýwaly, prawice zemdlíwaly, a dechy těžké z prsau wyráželi, a předce nemohli kroků zastawiti. Někteří sházeli pancíře swé přes štíty; jiní stáli podpírajíce se na stromy, darmo lapajíce prázdný wzduch; jiní leželi jako špalkowé, lidé tlustí a nezwyklí chůzi w pěším boji; a když uhodili na ohrazení, strhnul se odewšad křik, wystaupila ze zemdleného těla pára nad les jako oblak. Což když spatřili Čechowé, krátkau chwíli rozpakowali se; potom hned, když zpozorowali, že oni zemdleli w síle, srdnatě wyskočili z ohrazení. Smělosti jim dodáwala nepřemožitedlná sestra štěstí Bellona. O! štěstí náhodné, nikdy nejsi stále dobré;

Nestálým ty kolem swým welmože na dno potápíš;

Přešťastných hle! mužů těch jak tu twáře ctihodné

Podkowa skáčících komoňů tepe hnusně železná, 

a břicha w lahůdkách i boky opásané pásy dwakrát w šarlachu smočenými klisna kopytem páře a roztahuje střewa a wnitřnosti jako tkanici nebo podwazky.

Wíce se ostýchám takowéhoto pád urozenstwa

Wypsáwat nenadálý, jejž líčit je nehodno. 

Neb takowá se tam stala porážka lidí urozených, jak ani w polích Emathejských, ani za času Sylly ani žádným morem na lidi, ani mečem nepřátelským nikdy neprawí se o zahynutí šlechty německé najednau. Mezitím císař sedě na wrchole hory, zmýlil se w předpowědění swé mysli. Nebo když nemyslil, žeby jeho lidé byli přemoženi od nepřítele, jak spatřil, že jsau tu wítězowé okrwácení, wskočiw na hřbet oře, přihnul se ke hříwě, a wrazil ostruhy do boků čtwernožce císař. A kdyby ho byl neměl hbitého, tu hodinu byl by sestaupil w krajinu podzemskau bez prodlení císař Římský.

11\. Když se toto tam dálo, Sasowé s wéwodau Okkartem, o němž jsem wýše prawil, wtrhli do Čech, a malau jednu krajinu, kteráž jest okolo řeky Bíliny, nepřátelsky zpustošili. Zatím když wéwoda jejich uslyšel zpráwu nemilau, že Slowané nad císařem zwítězili, stanul u Hněwina mosta na řece Bílině, welice se rozmýšleje, zdali by se měl bitwau o štěstí pokusiti čili s takowau hanbau domů odtáhnauti. Mínil wšak raději prwé zkaumati smýšlení knížete, a zkaušeje jej po poslích, radil jemu slowy přátelskými: Ty, jenž se nyní těšíš, že jsi w boji zwítězil, kdybys byl zwítězil prošením, mnohem lepším byl bys wítězem. Pročež newynášej se marně příliš nad sebe, protože jest ti těžko kopati nohama proti otce. Nebo ten, jenž tentokrát, jako by wás šetřil a litowal, do waší země wtáhl s malým počtem, jestliže zatím jeho milosti nedojdete, brzy s takowým množstwím wojsk na wás přijde, že jim ani wody waše stačiti nebudau, a do waší zemičky se sotwa wejdau; potom budau poslední wěci horší prwních. Pročež opět napomínám tě a radu ti dáwám, abys wšeho, co. myslíš míti, nepozbyl. Peněz, toho krále, který wšecko přemáhá, rozhněwané udobřuje, nepřátely smiřuje, po swých wěrných přátelích nemálo pošli, aby se ony za tebe přimluwily a milost jeho ti zjednaly. K tomu kněz Břetislaw, hněwem pohnut, zawrhnul dobré napomenutí, a podepřew ruku na jílec, tak prawil: Řekněte swému Okkartowi: Rady já dost mám, nemysli, že napomenutím co pořídíš. Ať tě poslauchají Sasi, twrdší nežli skály, neb jsau-li jiní lidé nepředložení, kteří myslí, že něčemu rozumíš. Já wšak, jestli w těchto třech dnech z této krajiny beze wšeho násilí neodejdeš, tímto mečem hlawu ti useknu a položím ti obličej k zadku. Co se děje we dwoře císařowě, nedělá mi starosti. Pokud po boku Břetislawa wisí meč, nepoteče mléko, nýbrž podobná krew z těla císařowa. Což když wéwodowi bylo wyřízeno, ačkoliw welmi těžce to nesl, předce neřád, jako wlk, který když ztratí kořist a psi jej stihají, swisí ocas a utíká do lesa, tak wéwoda Okkart s welkau hanbau odtáhl do Sas. Také doneseno bylo knížeti Břetislawowi o Prkoši županu, který byl postawen nad hradem Bílinau, že podplacen penězi Sasů nepostawil se proti nim na stráži we hradě; nýbrž kde jsau háje nepříteli schůdné, tam postawil hlídky. Neb toho byl kníže postawil nad celým zástupem, který byl z Morawy, a nad třemi pluky, které jemu byly poslány na pomoc z Uher. Kníže rozhněwaw se, dal mu wylaupiti oči, ruce a nohy usekati a hoditi jej do hlubiny řeky léta od narození páně 1041.

12\. Léta od narození páně 1042 Jindřich císař, powždy slawný wítězitel, chtěje pomstiti záhubu swých wýtečníků, třemi cestami wtrhnul do země Čechů, a skoro celau ji nepřátelsky zpustošil, a mnoho hradů, které oni opustili, nemohauce jich brániti, wypálil. A když přitáhl ke hradu ku Praze, před ní wstříc zarazil orly na Šibenici na kopečku. Tam se, pokud mi známo, nestalo nic wyprawowání hodného, leč že biskup Šebíř tajně w noci utekl ze hradu do ležení císařowa, obáwaje se, jak myslím, aby jako pánu swému odbojný nebyl zbawen stolice biskupské hodnosti. Což když spatřil kněz Břetislaw, newěděl, co by činiti měl; žal odewšad swíral jeho srdce. Již litowal, že kdy bojowal s císařem, již litowal, že pohrdnul napomínáním wéwody Okkarta; již chtěl raději bojowati prosbami a prosbami jej přemoci, jejž prwé byl přemohl bojem; a takowými slowy pokusil se ukrotiti císařůw hněw hrozný:

Císaři! wálky wedeš, z nichž míti sláwy nemůžeš.

Neb země jest twá komora, a my jsme twoji, a twými přejeme si býti. Kdož pak zuří proti poddaným swým, jest zajisté ukrutného nepřítele ukrutnější; hledíš-li k síle swého wojska, my ti nejsme ani, coby za to stálo. Což ukazuješ moc swau jako proti listečku, jejž wítr wezme? Nebo wítr pomíjí, kde se mu nic neprotiwí. Co chceš, bys byl, již wítěz jsi,

Již, již wítězné bobkem si skráně owíjej. 

Krom toho slibowal mu tisíc a pět set hřiwen peněz, což byl poplatek za tři léta již prošlá. Ihned jako znamenitý oheň plameny plápolá, když někdo naň nalije hodně mnoho wody, pomalu prudkost jeho zemdlí, a wodau přemožen oheň zanikne; nejinak peníze, ten král, uhasily hněw císařůw. Neb který prwé do země této byl wkročil nemilostiwý, obdržew peníze wrátil se milostiwý, pod umluwau míru.

13\. Léta od narození páně 1043 byl jest takowý hlad w Čechách, že třetina lidu zahynula hladem.

Léta od narození páně 1044.

Léta od narození páně 1045 zemřel jest Gunter, mnich, dne 9 Října.

Léta od narození páně 1046 zaswěcen jest chrám we hradě w Boleslawi dne 19 Kwětna Šebířem, kostela Pražského šestým biskupem.

Léta od narození páně 1047.

Léta od narození páně 1048.

Léta od narození páně 1049.

Léta od narození páně 1050.

Léta od narození páně 1051.

Léta od narození páně 1052 zemřela Božena, manželka knížete Oldřicha, matka Břetislawowa.

Léta od narození páně 1053 zemřel jest swatý Prokop opat

Léta od narození páně 1054 hrad Wratislaw a jiní hradowé jsau od knížete Břetislawa nawráceni Polákům na ten spůsob, aby jak jemu tak nástupcům jeho platili pět set hřiwen stříbra a 30 zlata ročně.

Léta od narození páně 1055.

Ctností wšech wrcholem slawný Břetislaw kněz,

Perla Čechů ona, otců swých to swětlo přejasné, když byl s pomocí boží celé Polsko sobě podrobil, dwakrát byw wítězem, již potřetí mínil udeřiti na Uhry, a když jeda napřed čekal na wojsko swé, we Chrudimi we hradě prudkau uchwácen jest nemocí; a když pozorowal, že se nemoc zmáhala a síly těla jeho mizely, swolal přednější w zemi, kteří tu práwě byli, ku kterýmž přístojícím promluwil takowými slowy: Poněwadž mě wolá osud můj, a smrt strašliwá již se míhá před očima, chci wám oznámiti a wěrnosti waší poručiti, kdo by po mně měl zemi sprawowati. Wám jest powědomo, že byl náš knížecí rod dílem neplodností, dílem že zemřeli w nedospělém wěku, sešel až do mne do jediného. Nyní wšak, jak widíte, jest mi od Boha dáno pět synů, mezi které zemi českau rozděliti newidí se mi užitečné býti, protože každé králowstwí w sobě rozdělené zahyne. Že wšak od stwoření swěta a od počátku císařstwí Římského i až do těchto časů bratrská láska býwala wzácná, swědčí příkladowé zjištění. Nebo co Kain a Abel, co Romulus a Remus, co Boleslaw a swatý Wácslaw učinili, když pomníme, wždy bratří dwa, co pojde z bratří patera? Když na ně patřím, čím jsau schopnější a mocnější, tím w duchu předzwídawém tuším wěci horší. Ach, mysli wždy auzkostliwá rodičů pro nejisté osudy synů! Pročež potřebí jest opatřiti, aby po mém skonání newznikla mezi nimi nějaká rozepře o obdržení panstwí nad zemí. Proto žádám wás pro hospodina a zapřísahám wás přísahau waši wěrnosti, aby mezi mými syny nebo wnuky wždy prwní dle stáří obdržel práwo a stolec w knížetstwí, a wšichni jeho bratří nebo kteří jsau z panownického pokolení, aby stáli w jeho poslušenstwí. Wěřte mi, nebudeli jeden mocnář sprawowati tohoto knížetstwí, půjde wám předním o krk, lidu pak bude ke škodě weliké. Dořekl to, a w rukau přístojících duch jeho opustiw audy tělesné, wzletěl k nebesům dne 10 Ledna, i byl z toho hned pláč weliký. Pak jak kníže tento Břetislaw byl rozumný a jak maudrý w zákonech božských i w práwích lidských, neb jak byl štědrým almužen dárcem, jak zbožným kostelů a wdow zastáncem, Tulliowa by prwé wýmluwnost došla, nežby wšecky  jeho zásluhy wyložila.

14\. Po jeho smrti wšichni welcí i malí národu českého z usnesení obecného a z jednosworné wůle zwolili sobě prworozeného syna jeho, jménem Spytihněwa, za kníže, písničku pěknau Kyrieeleison zpíwajíce. Nebo byl muž welmi krásný, wlasů černějších než smůla černá, wausů hustých, wzezření weselého; twáře jeho byly sněhu bělejší a maličko přičerwenalé w prostředku. Co wíce? Byl muž dobrý a od hlawy do nejnižší paty krásný. On sobě prwního dne, jak byl posazen na stolec, welkau a diwnau i na wšecky wěky pamětihodnau takowau zjednal památku. Koliko totiž nalezlo se rodu německého, bud bohatých bud chudých bud, příchozích, wšechny najednau do tří dní kázal wyobcowati ze země české. Ba ani matce swé nedopustil tu zůstati, o níž jsme swrchu wzpomněli, dceři Ottowě, jménem Juditě. Podobně i abatyši swatého Jiří, dceru Brunonowu, wyobcowal, poněwadž ona jej byla někdy před časem urazila slowy důtkliwými. Nebo když otec jeho Břetislaw přestawowal zdi celého hradu Pražského kolem do kola a hrdina swrchuřečený měl toho času kraj Žatecký sobě propůjčený, stalo se práwě, že se swými kladl zed u kláštera sw. Jiří. A když žádným spůsobém nemohla zed dobře býti postawěna, léčby rozbořena byla pec abatyše, která tam práwě stála, a již byl obhozen okolo ní prowaz, tu když druzí se wáhali to učiniti, přistaupil syn knížecí, a jako posměch sobě dělaje, s welkým chechtotem kázal ji najednau shoditi do potoka Brusnice, řka: Dnes paní abatyše neokusí teplých koláčů. Což zwěděwši abatyše, wyšla z kláštera rozzlobena, a welmi těžce nesauc jeho slowa, takowými jej oslowila a zahanbila řečmi ironickými:

Slawný, urozený muž, chrabrý, we zbrani čelný,

Jak welikých twťzí i hradů dobyl on tuto chwíli;

A z pece pbwěstnau sobě získal wítězosláwu!

Skráně nechať bobkem wítězné obwine, zlatem.

Žáci zpíwejte mnohozwučně, a na zwóny zwoňte;

Neb jest pec porazil wáš kníže, a diw tu dokázal.

Ach, o! hanba wyříci, co ten páchat se nehanbí!

Stuhlo mu tělo celé, a hlas w ústech mu uwázl,

Rozhněwaný wšak poWzdychnuw, hněw swůj utajil jest.

Ta slowa abatyše poněwadž kníže hluboko w mysli swé uložená zachowal, když byl postawen na stolec, prwé než wešel do kostela sw. Jiří, abatyši wyhnal, wzkázaw jí tak: Nyní spíše sluší se, aby žákowstwo zpíwalo zpěwy a zwonilo na žwony, když se abatyše wen a ze země wyhazuje, nežli když byla pec její shozena. Hle muže chrabrého a we zbrani čelného! ne z dobýwání twrzí a hradů, ale z wyhození tebe abatyše, páni oné pece, má dnes powěstnau wítězosláwu, a owíjí skráně swé bobkem. A jak bylo nařízeno, posazena jest abatyše na wůz dwauspřežní a wezena kwapem, i rychleji než wyřčeno wyhozena jest přes meze této země.

15\. To když se stalo, wyjel nowý kníže, aby uspořádal nowé panstwí morawské, kteréž někdy otec jeho mezi syny swé rozděliw, polowici byl dal Wratislawowi, druhau polowici Konradowi a Ottowi; Jaromír pak oddaný učení ještě meškal we školstwí. Poslal pak kníže Spytihněw napřed list ku předním mužům oné země, kterým wyzýwal zejména 300 mužů, které znal jako nejlepší a nejznamenitější ze wšech hradů, a pod ztrátau hlawy nařizowal, aby mu přijeli naproti do hradu Chrudimě. Muži rozkaz zachowali, a již za branau štrážnau w polích Hrutowských přišli knížeti w austrety; kníže wšak rozhněwán, že nepřišli na místo ustanowené, hned kázal je jmauti, a w okowích dal je wěziti, rozděliw je po jednotliwých hradech w Čechách. Koně pak a zbraně jejich rozdělil mezi swé, a táhl dále cestau do Morawy. To uslyšew bratr jeho Wratislaw, bál se ho welmi, a utekl jest do země uherské, zůstawiw manželku swau we hradě Olomauci. Jejž král Ondřej příwětiwě přijal, a pokud u něho byl, poctiwě chowal. Tedy kníže Spytihněw, když wšecko dle swé libosti spořádal na Morawě, wzal bratří swé, aby byli s ním u jeho dwora, Konrada předstawiw lowcům, Ottu pak postawil co mistra nad pekaři a kuchaři. Swaku pak swau chopiw, dal dowézti na jistý welice pewný hrad, řečený Leštěn, a poručil ji hlídati županowi jménem Mstišowi; kterýž chowal ji, ne jak se slušelo na takowau paní. Neb každé noci nohu její se swau nohau spautal okowem. Což když zwěděl muž její, těžce to nesl, a jakau mzdau se županowi za tak opowážliwý skutek potom odplatil, dáleji se ukáže.

16\. Když wšak minul jeden měsíc, ku přímluwě biskupa Šebíře a županů propustil swaku swau, a daw jí průwod, spůsobil, aby se nawrátila k swému choti. Ona, poněwadž byla blízko porodu, když na cestě pospíchala, ublížila mateřskému žiwotu, a do tří dní wypustila ducha žena nejkrásnější, poněwadž nemohla ze sebe wydati nezralého autěžku žiwota. Když král Ondřej widěl, kterak host jeho z její smrti až příliš byl zarmaucen, těšil muže mladého takowými přátelskými slowy: O můj hosti milý; bůh učiň, abys byl blažený. Ostatně wznes strast swau na hospodina, a w něj doufej; on pak učiní, aby se twůj zármutek brzy obrátil w radost. Neb se často stáwá, že z čeho člowěk méně dobrého se naděje, z toho wíce užitku wezme. Což pak do smrti choti twé, bud mužem silným, a nežel přes míru, jakoby se tobě samotnému bylo stalo něco nowého, ježto wšem lidem jest známo a jisto, že se každé tělo lidské nawrátí k swému půwodu. To řekl, a wedl smutného hosta s sebau ke stolu, kdež se sytými jídly posilnili a starým wínem obweselili.

Král tento měl zrowna jedinau dceru, jménem Adleytu, k manželstwí již dospělau, welmi krásnau, a která byla mnohým ženichům předmětem naděje záwistiwé. Jak ji host spatřil, zle se zamilowal, čemuž král dobrý nebyl na odpor, a po několika dnech oddal mu ji k manželstwí. Což když uslyšel kněz Spytihněw, bystrým rozumem chtěje předejiti, aby třeba bratr jeho neudeřil na celau Morawu s Uhry, wyprawiw posly, powolal jej zpět z Uher, a nawrátil mu hrady, které jemu byl prwé otec jeho dal na Morawě. Nebo byl kněz Spytihněw muž opatrný w rozhodné době, uměje luk swůj napínati a popauštěti w prawau chwíli. Z jiných jeho ctností to zwláštní snažení pamětihodné a jehož by budaucí mohli následowati, oznámím. Takowý totiž byl jeho obyčej; pokaždé w čas postní bydle w domě mnichů nebo kanowníků konal almužny, trwal na službách božích, oddáwal se bdění a modlení, tak sice, že před ranním zpíwáním buď roztáhnuw ruce buď s poklekáwáním celý žalm přeříkal. Po kompletoři pak na spůsob mnichů zachowal mlčení až do času primy. A pokud byl lačný, jednal záležitosti církewní; po obědě pak konal swětské saudy. Kožíšek pak biskupský a sukni žákowskau, kterau přes sebe bráwal na začátku postu a přes celý čas čtyřidcetidenní nosíwal, w den wečeře páně dáwal swému kaplanu komnatnému, dobře a zbožně přemítaje, aby ten, jenž w čas pokání byl práce účasten, w den welkého hodu neodešel prázden.

17\. Léta od narození páně 1056.

Léta od narození páně 1057.

Léta od narození páně 1058 dne 2 Srpna zemřela jest Judita, manželka Břetislawowa, kněžna česká, kterážto když ji syn její Spytihněw wypudil ze země swé, když se nemohla za křiwdu utrpenau jinak pomstiti nad synem, k hanbě jeho a wšech Čechů zasnaubila se s Petrem králem uherským. Ona později od syna swého Wratislawa knížete odtamtud přenesena jest a pohřbena w Praze wedlé muže swého Břetislawa w kostele swatých mučenníků Wíta, Wácslawa a Wojtěcha poctiwě.

Léta od narození páně 1059.

Léta od narození páně 1060, když kněz Spytihněw o swátku sw. Wácslawa přijel do Prahy, wida, že kostel sw. Wíta nebyl tak welký, an nestačil pro lid sbíhající se k swátku zaswěcenému, jejž byl totiž sw. Wácslaw wystawil ku podobenstwí kostela Římského okrauhlý, w němž také tělo téhož swatého Wácslawa odpočíwalo, jakož i také druhý kostelíček, který byl wedlé a jako we dweřích téhož kostela postawený, w jehož prostředku w místě welmi těsném byl hrob sw. Wojtěcha; uznaw za nejlepší, aby obadwa rozbořil a nowý welký kostel pro obadwá dědice wystawil, wykázal ihned dlauhým okolem místo pro kostel, a položil základy; dílo rostlo, zeď se zdwihala: ale začátky jeho šťastné přetrhla již w roce potomním smrt we chwíli newhodné.

Téhož roku w čas, když plukowé táhnau do wojny, když již korauhwe byly wztýčeny a kníže wykonal již jako cestu jednoho dne, přišla jemu wstříc wdowa, která plačíc a bědujíc a nohy jeho líbajíc, za ním běžíc křičela, prawíc: Pane, pomsti mě nad protiwníkem mým. A on prawil: Učiním to, až se wrátím z wýprawy. A ona řekla: Což jestliže se newrátíš, komu mě zanecháš, aby mě pomstil? Anebo proč maje wzíti odměnu od Boha, pomíjíš jí? On pak hned k žádosti jedné wdowy nechá zatím wýprawy, a saudem sprawedliwým pomstil ji nad protiwníkem. Co tomu wy říkáte, nynější knížata, kteří tolika wdow, tolika sirotků wolání nedbáte, nýbrž w hrdém nadýmání-se pyšně jimi pohrdáte? Takowými, jak swrchu řečeno, milosrdenstwí wnitřnostmi kníže Spytihněw to příjmí sobě získal, že ode wšech nazýwán jest otcem duchowních, obráncem wdow. Ale poněwadž často widíme, že ze skrytého usauzení božího zlí tu zůstáwají, dobří býwají odjímáni, muž tento tak nábožný wzat jest z tohoto swěta dne 28 Ledna, roku swého knížetstwí šestého, léta pak od narození páně 1061.

18\. Po jeho smrti powýšen jest bratr jeho Wratislaw swolením wšech Čechů na stolec; kterýž hned zemi morawskau rozdělil mezi bratry swé na polowic, daw Ottowi krajinu wýchodní, kterau byl sám prwé držel, která se hodila wíce k lowům a měla wětší hojnost ryb; západní pak, která jest proti Němcům, dal Konradowi, který sám také uměl německy. Ta krajina pak jest rownější a laučnatějši i také na obilí aurodnější. Mezitím když stálo slunce na prwní Části ryb, Jaromír, jinoch hodný, uslyšew o smrti bratra swého Spytihněwa, kterého ctil s bázní a s láskau neméně než otce, již odložiw bázliwost chlapčí, odešel z učení, doufaje obdržeti nějaký podíl dědictwí w panstwí otcowském. Bratr jeho wšak, kněz Wratislaw, když znamenal, že on wíce baží po swětském než swatého učení rytířstwí, takowými slowy káral jeho zatwrzelstwí: Nechtěj, bratře, prawil, nechtěj odpadlictwím odříznut býti od hlawy, jejímž audem učiněn jsi, a uwržen bytí. do pekelné propasti. Již tě jednau milost boží prozřetelností swau zwolila k stupni kněžstwí; proto tě také rodič náš odewzdal na literné učení, abys byl schopným biskupa Šebíře nástupcem, když jej jen z milosti boží přečkáš swým žiwotem. A hned, jak přišel měsíc Březen, prwní den sobotní, když se sláwí swěcení na kněžstwí, oholil jej ač bezděky a z přinucení, ježto se welice tomu bránil, i u přítomnosti knížete samého swěcen jest až do hodnosti jahenské, i četl weřejně ewangelium, a biskupu mši slaužícímu dle obyčeje ministrowal. Poté nowý jahen, ba aby slaul starým odpadlíkem Julianem, štít poswátného rytířstwa nechwalně odhodiw, a milostí, kterau wložením rukau obdržel, pohrdnuw, wzal pás rytířský, a utekl se swými následowníky ku knížeti polskému, i zůstal u něho až do smrti biskupa Šebíře.

19\. Toho času Mstiš, župan na hradě Bilíně, syn Borůw, muž welké smělosti, wětší wýmluwnosti a nemenší prozřetelnosti, ačkoliw nezapomněl, že mu byl kníže podezřelý, protože byl někdy manželku jeho z poručení pána swého držel u wězení, předce směle wešel do paláce knížecího s prosbau k němu, a těmi slowy jej prosebně oslowil: Z milosti, prawil, twého bratra wystawil jsem kostel ke cti swatého Petra apoštola, k jehož slawnosti zaswěcení abys ráčil přijití i také hrad příjezdem swým potěšiti, nerač oslyšeti prosby mé. On, ačkoliw nezapomněl na úkor sobě učiněný, jehož onen se dopustil na jeho choti, wšak hledě k nowosti swé, utajil hněw, jejž měl w srdci swém, a prawil: Já přijdu, hrad twůj potěším, a co bude kázati potřeba a sprawedliwost, učiním. Tomuto slowu, které kníže řekl, župan neporozuměl, a čině knížeti díky weliké, odešel wesel, a připrawowal což potřebí k welikému weselí. Přišel kníže i biskup, a když byl hned kostel wyswěcen, který ležel w podhradí, odebral se kníže nahoru na hrad k obědu; biskup pak a župan we dwoře swém, který byl před kostelem, rowně posadili se k stolům postaweným. A mezi obědem přijde posel pošeptat županu do ucha: Jest ti odejmuto županstwí hradu a dáno jest Kojatowi synu Wšeborowu, kterýž byl toho času prwním w paláci knížecím. K tomu župan odpowěděl: Jest knížetem a pánem, učiň s hradem swým, jak se mu líbí. Co wšak kostel můj dnes má, toho odejmauti kníže moci nemá. Ale kdyby byl té noci s radau a pomocí biskupa neutekl, beze wší pochybnosti byl by zbawen byl očí i nohy swé, kterau někdy byl spautal s nohau choti knížete.

20\. Léta od narození páně 1062 dne 27 Ledna zemřela jest kněžna Adleita, matka Judity a Ludmily jakož i Břetislawa mladšího a Wratislawa, který w prwním kwětu mládí sešel dne 19 Listopadu. Po projití wšak času skoro jednoho roku od smrti kněžny Adleity, Wratislaw kněz pojal manželku, jménem Swatawu, Kazimíra knížete polského dceru, Boleslawa pak a Wladislawa wlastní sestru, z níž měl čtyry děti, hodné muže: Boleslawa, Bořiwoje, Wladislawa, Soběslawa. O kterýchžto na swých místech, jak dá bůh, dosti obšírně bude jednáno.

21\. Léta od narození páně 1063.

Léta od narození páně 1064.

Léta od narození páně 1065.

Léta od narození páně 1066.

Léta od narození páně 1067 dne 9 Prosince Šebíř kostela Pražského biskup šestý se swěta tohoto sešel, odměny utěšené došel. On obojího štěstí, dobrého i zlého, dosti zkusil. Neb jednau od knížete Břetislawa zajat, spaután, do wězení uwržen, obojí mučennictwí zároweň we skrytu i zjewně utrpěl. On sprawowal téměř po celý čas swého biskupowání beze wšeho protiwenstwí a beze wšeho odporu jako jedno a nerozdílné biskupstwí w Čechách i na Morawě, a byl by sprawowal, kdyby nebyl po smrti Spytihněwa, přemožen příliš welkým prošením knížete Wratislawa, swolil k dosazení Jana biskupa na Morawě, wyjednaw wšak prwé pod swědectwím mnoha osob takowé léno a zboží neboli směnu, aby sobě biskup Pražský zwolil za ono biskupstwí 12 wesnic, které jsau w celých Čechách nejlepší, mimo to také aby dostáwal ročně sto hřiwen stříbra z komory knížecí, dwůr pak, který jest na Morawě u Sekyře Kostela, s jeho příslušenstwím aby měl jak předtím tak potom, rowněž i wes Sliwnici s trhem a hrad tamže ležící uprostřed řeky řečené Swratka, Podiwín, nazwaný dle zakladatele swého Podiwy Žida, později wšak katolíka. Prawí se wšak, že byl na Morawě před časy Šebířowými jakýsi biskup, trwám jménem Wracen. O kteréžto biskupstwí jakau rezepři měl s řečeným biskupem Janem nástupce Šebířůw Jaromír, bude na swém místě ukázáno.

22\. Tehdy Konrád a Otto, když uslyšeli, že biskup Pražský odešel ku Kristu, poslali pro bratra swého Jaromíra, a powolali jej nazpět z Polska, i sňali s něho pás rytířský, a přijal opět raucho a pleš duchowní. Mezitím kněz Wratislaw, předzíraje do budaucnosti, a obáwaje se, aby bratr jeho, když by se stal biskupem, s předřečenými bratřími proti němu se nespikl, začal mlčky sám u sebe rozjímati, jakým by koli spůsobem mohl jej o biskupstwí připrawiti. Byl pak toho času při dwoře knížecím jakýsi Lanc, kaplan, ze Sas z wysokého rodu pocházející, muž přetwářený a welice učený i k proboštstwí kostela Litoměřického powýšený, mrawy a žiwotem důstojenstwí biskupskému se nepříčící. A poněwadz knížeti wždycky zůstáwal wěrný, kníže wšemi spůsoby o to se snažil, aby ten biskupem Pražským byl. Mezitím Konrád a Otto přišli z Morawy, bratra swého Jaromíra s sebau wedauce, a snažně knížete za něj prosili, aby pamatowal na bratrstwí, pamatowal na otcowo nařízení, pamatowal na přísahy, kterými byl otec jejich zawázal wíru županů, aby po smrti biskupa Šebíře Jaromíra sobě zwolili za biskupa. On wšak, jakož byl w předstírání a zastírání příčin wěcí člowěk důmyslný a chytrý jako liška, která neutíká tam, kam mrštila swým ocasem, tak kníže něco jiného podržew ukryto w srdci, něco jiného pronesl bratřím swým ústy. Nesluší, dí, jednomu člowěku této záležitosti wyřízení, která náleží k společnému wšechněch srozumění. Wšak poněwadž nyní zatím již wětší část lidu a náčelníků wojska wytáhla do pole, nebude, jak myslím, nikde lépe jednati o wěci té jak u ohrady stráže této země; tam budau wšichni starší národu tohoto, tam welmoži a župané, tam ti, kteří jsau přednější z duchowenstwa, přítomni, na jejichž usauzení záleží biskupa zwolení. To kníže proto učinil, aby tam mezi swými bojowníky, obklopen zbraní, ohrazen strážemi, mohl překaziti wůli bratří swých, a toho, kterého chtěl, Lance powýšiti za biskupa. Ale zmařil se neprawý knížete záměr, protože wšecka moc od Boha jest, a biskupem býti lze není, komu od Boha usauzeno a dopuštěno není.

23\. Co wíce? Přišli jsau ke bráně strážné, kudy se jde do Polska, a w místě, ježto slowe Dobenina, swolal kníže lid a welmože dohromady, a když bratří jeho stáli wedlé něho po prawé a po lewé ruce, duchowní pak a županowé w dlauhém kole seděli, a za nimi wšichni bojowníci stáli, zawolal Laňce, a stojícího uprostřed chwálil, a poraučel jej národu, tak k němu prawě nahlas: Wýtečná wěrnost twá, spatřená mnau každého dne, žádá a wymáhá toho ode mne, abych učinil, co učiním tohoto dne, a aby tudy poznali potomní, jak mají pánům swým býti wěrní. Hle! wezmi prsten a berlu, bud ženichem kostela Pražského a pastýřem swatých oweček. Stalo se reptání w zástupích, a neozýwal se hlas blahopřání, jako wždycky býwá při biskupském wolení. W tom Kojata, syn Wšeborůw, župan nádworní, jemuž to bylo příliš nesnesitedlné, jakož byl prawdomluwný a w řeči sprostý, stoje po prawé ruce Otty bratra knížete, silně jej štauchl do boku a řka: Co stojíš? Zdali bude osel hráti na hausle? Proč se neujmeš bratra swého? Což newidíš, že se bratr twůj, syn knížecí, odstrkuje, a příchozí i cizozemec, který přišel do této země bez háci, na stolici se powyšuje? Wšak ale jestli kníže ruší přísahu otce swého, daleko od nás, aby duše otců našich u Boha pro takowau přísahu odpowídaly nebo trest trpěly. Wímeť a o to se zasazujeme, jak můžeme, že rodič wáš Břetislaw nás a otce naše přísaháu pod wěrau zawázal, aby po smrti Šebíře biskupa bratr wáš Jaromír byl biskupem. Anebo jestliže se ti nelíbí bratr twůj, proč se ti zdá sprostým duchowenstwo naše domácí, nemálo četné a učené row-v něž jako tento Němec? O! kdybys jen měl tolik biskupstwí, kolik spatřuješ kaplanů w této zemi rozených biskupstwí hodných! Myslíšli, by nás cizozemec wíce milowal a lépe této zemi přál než domácí? Takowá zajisté jest přirozenost lidská, že každý, buď si z kterékoli země, netoliko wíce miluje národ swůj než cizí, nýbrž žeby, kdyby mohl, cizí řeky do wlasti swé obrátil. Tedy chceme raději, ano raději, aby psí ocas neb oslí lejno postaweno bylo na swatau stolici, než Lanc tento. Bratr twůj blahoslawené paměti Spytihněw něčemu rozuměl, jenž jedním dnem wšecky Němce z této země wýpudil. Ještě žije císař Římský Jindřich, i ať žije. Kým ty sám sebe činíš, když jeho moc na se bera, podáwáš berly a prstenu biskupského psu hladowému? Zajisté neprojde tobě ani biskupu twému bez trestu, pokud žiw bude Kojata, syn Wšeborů.

24\. Tož Smil syn Bozenůw, který byl předstawen hradu Žatci, spolu s Kojatau wzali za prawice Konrada, Ottu i Jaromíra, a prawili: Pojďme, a uwidíme, zdali jednoho wrtkawost a twářená rozšafnost wíce zmůže, čili obdrží wrch sprawedliwost a wzácná rozšafnost tří bratří, které rowný wěk, jedna wůle a táž moc spojuje a wětší množstwí bojowníků podporuje. Stalo se w ležení nemalé pobauření lidu; do zbraně, do zbraně wolal jedenkaždý; wšem jest w nenáwisti ono nerozwážné biskupa wolení. A protož wětší díl wojska přistaupil ke třem oněm pánům, a zarazili ležení u hradu Opočna a pod ním. A poněwadž jiný díl bojowníků byl již wytáhl napřed do lesa; kníže wida, že byl opuštěn a nedosti jist proti útoku bratří, utekl, jak nejrychleji mohl, obáwaje se, aby před ním neopanowali hradu Prahy neb Wyšehradu. Poslal wšak z cesty k bratřím posla, prawě: Ne pro hrdomluwný jazyk Kojaty syna Wšeborowa ani pro Smila syna Bozenowa, w jehož ústech jest med a w srdci jed, k jichžto zlé a lstné radě, co se stalo, jsem učinil, – kteréž já, buduli žiw! – Ale zdržím se; než pamětliw jsa nyní wíce nařízení otcowa a přísah jeho, učiním, co žádá sprawedliwost, co láska bratrská. Toliko pojďte za mnau ke. hradu ku Praze. Oni pak přišedše zarazili tábor w lukách u wsi Hostiwař, a poslali ku knížeti, zdali by řeči swé chtěl skutky stwrditi. Kteréž on klidně přijaw, bratra swého Jaromíra zwolil za biskupa, Konrada pak a Ottu, když mezi sebau učinili a přijali přísahy, propustil s pokojem na Morawu. Ale Smil a Kojata, ačkoliw byli mezi knížaty jednali, což bylo prawé a sprawedliwé, kdyby se byli w noci neztratili dawše se na útěk, bylby je kníže beze wšeho slyšení káral jako nepřátely wlasti. Stalo pak se toto wolení léta od narození páně 1068, když wstupowalo slunce do 25. části blíženců.

25\. Také bez prodlení kněz Wratislaw poslal župany Šebíře, Alše, Markwarta Němce s bratrem swým Jaromírem již zwoleným k císaři druhému Jindřichowi; kteříž přišedše u vigilii sw. Jana Křtitele předstaupili před císaře we hradě Mohuči, kdež jednal s biskupy a s knížaty o wěcech říšských; a předstawujíce jemu swého zwoleného, žádali od knížete i od celého národu, aby ze swé moci ráčil zwolení toto stwrditi. K jichžto žádosti císař swoliw, třetího dne, 26 Čerwna, w pondělí, dal jemu prsten a berlu pastýřskau, a w prwní neděli potom dne 2 Čerwence jest Jaromír, změněným jménem Gebhart, od arcibiskupa Mohučského swěcen za biskupa. Toho samého dne přebředše přes Rýn, když po obědě jeden z bojowníků jeho Wilém seděl na břehu spustiw nohy‚ do řečiště, přikročil tajně k němu nowý biskup, a newěda, že tam byla w skrytu woda hluboká, srazil jej do wln Rýna, prawě: poznowu tě křtím, Wiléme. Kterýž dlauho zůstaw ponořen, konečně se wynořiw, hlawau toče a do wlny máchaje, řekl: Takli křtíš, welmi blázníš, biskupe. Kdyby ten byl neuměl dobře plowati, byl by jedním dnem došel i pozbyl biskupstwí Gebhart biskup.

26\. Když pak přijel do Prahy, téhož dne, kterého dle obyčeje zasedl na stolici biskupskau, udělil kaplanu swému Markowi proboštstwí téhož kostela, kterýžto dle lidského zrození pocházel ze wzácného dědů pokolení, jsa půwodem swým Němec, a předčil maudrostí nade wšerai, což jich měla tehdáž země česká. Nebo we wšech swobodných uměních byl welmi dobrým učencem, který mohl slauti a býti mnohých mistrů učněm, w božském pak písmě wykladatelem znamenitým, we wíře katolické a w zákoně církewním učitelem wýtečným. Nebo co jest w tomto kostele nábožnosti, co řeholního zřízení, co poctiwosti, on wzdělal a zawedl swau rozšafností. Prwét byli nezřízení a jen dle jména kanowníci, newzdělaní, neučení, we swětském oděwu w kůru slaužíce, jako bezhlawí a diwocí koněhlawci žijíce. Rozšafný muž Marek nawedl je slowy a příklady swými, a ze mnohých lepší jako z lauky kwěty wybraw, přispěním pomoci boží 25 bratří zřídil, kterým dal oděw řeholný a dle prawidla rownau míru potrawy a nápoje. Když pak často z nedbalosti služebníků neb nějaké záminky mistrů zadržowala se praebenda bratří, a proto jej bratří častěji trápili swau žalobau, chtěje jim býti cele po wůli, přiřkl sobě čtwrtý díl jejich desátku, a tři rozdělil mezi bratří, tak aby každý bratr měl ročně 30 korců pšenice a tolikéž owsa, k tomu také 4 peníze na týden na maso bez přetržení. O jehožto skutcích Bohu milých mohlo by se mnoho powědíti wyprawowání hodného; ale lépe jest, abych o nich pomlčel, než aby se zdálo, že jsem powěděl málo z mnohého. Tento blahoslawené paměti probošt po 30 létech, za kterých sprawowal tohoto kostela proboštstwí, maje již ze hřiwny sobě swěřené wzíti aurok w nebeském králowstwí, dne 15 Prosince odešel z této temnosti do wěčného swětla radosti.

Wšak hle! co o swých důchodech jednáme, wzdálili jsme se daleko od díla předsewzatého dlauhau zacházkau. Nyní wšak k tomu, co jsme swrchu slíbili, se wraťme, a která příčina také rozepře mezi dwěma andělskými muži wzplanula, pohleďme. O! lakomstwí a žádosti swětská! more proklatý a nepřátelský pokolení lidskému, který swými lstmi i na kněze boží dorážíš!

Léta od narození páně 1069.

27\. Léta od narození páně 1070 dne 8 Čerwna poswětil jest biskup Gebhart swůj kostel w nowém dwoře, jenž se nazýwá Zerčiněwes.

Léta od narození páně 1071.

Léta od narození páně 1072.

Léta od narození páně 1073, když widěl Gebhart, že bylo usilowání jeho marné, poněwadž ani prosbami ani dary ani skrze přátely nemohl pohnauti bratra swého Wratislawa, aby wzal zpět wýměnu swau a biskupa Jana odstranil a obojí biskupstwí opět sjednotil, obrátil se jako Prométheus w podobu jiné lsti. Prawil totiž: Poněwadž již po čtyry léta neb wíce prošením nemohu dowésti toho, co chci; učiním, co dowedu; a jak jest Bůh swědek, buď spojím obojí, buď pozbudu obojího biskupstwí. Také nemeškal; ustrojil se na cestu do dworu swého, kterýž jest u Sekyře Kostela na Morawě, a uchýliw se z cesty, chtěje již zjewně škoditi, a jakoby chtěl nawštíwiti bratra swého, přišel k biskupowi Janowi na hradě Olomauci. Ten jeho přijaw jako příwětiwý hospodář, prawil: O! kdybych byl wěděl o twém příchodu, byl bych ti zjednal krmi biskupskau. Ale on jako lwice, kterau moří hlad, již dlauho naň jiskře očima diwokýma, odpowěděl: Jiný jest čas k jídlu; nyní se jedná o jinau wěc. Wšak, dí, musíme zajiti do samotného místa k rozprawě. Tu jej biskup, newěda co bude, zawedl do swé ložnice; nejinak bys widěl, než jakoby tichý beránek drawého wlka wedl do chléwa, podáwaje se mu sám dobrowolně k sežrání. Tam když Jaromír widěl sýr napolo ujedený, trochu kmínu a cibuli na misce, k tomu krajíček chleba opečený, což nejspíš zbylo biskupowi od wčerejší snídaně; jakoby byl shledal winu welkau a ukřižowání zasluhující, welice hněwiw, prawil: Proč žiješ skaupě? Nebo pro koho skrbíš, o bídáku a žebráku? Na mautě! nesluší se biskupu skaupě žiti. Co potom? zapomněw na swaté swěcení, zapomněw na bratrstwí, zapomněw na lidstwí, jako lewhart zajíčka nebo lew beránka popadá, tak ten zůřiwý host oběma rukama bratra swého, biskupečka, za wlasy wyzdwihl do wýšky a jako otepí hodil jím na zem. Najednau ti, kteří k takowému zločinu byli pohotowě, jeden mu na hrdlo sedl, jeden na nohy, třetí bičuje biskupa s posměchem prawil: Uč se trpěti chlapče stoletý, uchwatiteli cizích oweček. Pokorný wšak mnich, když jej bili, jak byl zwyklý w klášteře, Miserere mei Deus zpíwal. Z toho, když to widěl, byl welký smích, welké zalíbení zlému duchu, který se na jiného nesměje, než koho widí činiti zle; a jako když tak někdy bojowník udatný w noci do ležení nepřátelského wskočí směle a napadne na ně, ani spí, wražedně, i aby nebyl od nich zajat, uteče spěšně; tak biskup Jaromír, bratra zhanobiw a žluč swé nešlechetnosti osladiw, opustiw hrad, odjel na dwůr swůj, do kterého byl ustanowil jíti.

28\. To byla prwní příčina a traud i začátek celé rozepře, která potom z tohoto předmětu žaloby wznikla mezi dwěma slaupy církwe. Nebo biskup Jan, když se mu stala takowá křiwda, ihned wyprawil posla swého, wznášeje na kníže Wratislawa takowau žalobu: Jestliže na pohanění nelidsky mně učiněné od bratra twého Gebharta hledíš s myslí sprawedliwau, ukaž, aby wšichni wěděli, že to není má, nýbrž, twá urážka. Nebo co jsem prowinil, co jsem si zaslaužil, ježto jsem já ničeho, než co se tobě líbilo, neučinil? Hle já, jakkoli nehodný, wšak twau milostí biskupem jmenowaný, biči zmrskán do omrzení biřice, přál bych si, abych byl nikdy nedosáhl biskupského powýšení. W prawdě bud mě dej zpět mému opatu, ač pozdě, bud se se mnau, wolně pohanění toto snášeje, rozděl, a mne nebo posla mého wypraw ke stolici apoštolské. To uslyšew kníže Wratislaw, rozpálil se welkau horliwostí, ano nezdržel se slz w takowém zlém stawu wěcí. Hned poslán jest pluk bojowníků pro Jana biskupa, aby bez um nebezpečenstwí žiwota swého mohl přijití k rozmluwě s knížetem. Nebot se bál kníže, aby jej bratr jeho Jaromír aukladně nepřiprawil ze swěta. Byl pak mezi kaplany biskupa Jana duchowní, jménem Hagen, Němec, we filosofii zaswěcenec, Tulliowy wýmluwnosti učenec. Toho kníže powolal k sobě, a mnohými sliby jej zawázal, i mnoho jemu o bratru swém Gebhartowi, mnoho o křiwdě učiněné biskupu Janowi, mnoho o stawu církwe jak písemně tak austně poručil, aby apoštolskému přednesl. Ten když cestowál, jeda přes Řezno, zlau příhodau ležel hospodau u jednoho obywatele, jménem Rembolda, který byl služebník biskupa Gebharta, maje od něho roční plat 30 hřiwen stříbra. Ten po wečeři při koflících, jak býwá mezi hospodářem a hostem, tázaje se, kdo by byl a odkud neb jaká jest příčina jeho cesty, chytře od něho wyzwídal. A jak zwěděl, že koná poselstwí proti biskupu Gebhartowi, nesnesl toho, aby žaloba ta byla donesena proti jeho pánowi; i poslal za ním druhého dne šibaly, aby nějakým příkořím překazili úmysl jeho cesty. Kteřížto napadše jej na cestě, pobrali mu peníze, uřízli mu nos, a jestližeby se newrátil, namířenými k hrdlu jeho meči hrozili mu smrtí. On pak ze strachu, aby nebyl ač ostudného zbawen žiwota, nawrátil se k swému biskupu na Morawu.

29\. Tu z welkého wzrostl wětší hněw knížete, a opět uzawřeno jest poslání do Říma, wšak spůsobem opatrnějším a s jistější ochranau na cestě. Byl jest totiž mezi kaplany knížecími kněz jeden jménem Petr, pocházející od otce Podiwy, jenž držel sw. Jiří proboštstwí a wyznamenáwal se nad jiné w písmích učeností a obojí znal řeč jak německau tak Římskau. Toho kníže wyprawil do Říma se županem Předau synem Buzowým, ne bez welkých peněz, a odewzdal jim prwní i potomní křiwdy učiněné sobě a biskupu Janowi od bratra w sepsání uwedené, aby je k uším apoštolského donesli. Aby pak bezpečněji mohli cestowati, poručil je falckrabí císaře Římského Rapotowi, žádaje jeho s welkau prosbau, aby poslowé cestowali do Říma a zase wrátili se pod jeho průwodem. Neb byl ten hrabě tak mocný, že měl až do Říma pořád po sobě swé wlastní wsi a dědiny a po zámcích bojowníky sobě oddané; také pak od řečeného knížete bral 150 hřiwen g stříbra ročního platu. Když pod jeho průwodem poslowé přísli do Říma, odewzdali apoštolskému psaní dwěma sty hřiwen namazané. Kteréžto když od písaře přede wšemi bylo přečteno, tázal se jich papež Římský, zdali slowy w tom stojí, co bylo znění listu. Řekli poslowé, žeby bylo welmi neslušné, abychom něco jiného písmem, něco jiného ústy přednesli. Tu ten, jenž byl po papeži druhý w sezení, tázaje wšecky, kteří byli přítomni we shromáždění, usaudil, takowé pohoršení že musí wymýtěno býti z církwe rozkázáním apoštolským. Hned poslán jest do Čech Rudolf, náměstek a radda papeže Řehoře, mělali by se wěc tak, jak byla papeži oznámena, aby na jeho místě chyby naprawil, neposlušné potrestal, newěřícím domluwil, nedbající klatbau udeřil. A byloli by co, ježto by přesahowalo míru naprawení, aby odložil a odkázal k wětšímu slyšení stolice apoštolské.

30\. Když přijel posel apoštolský, našel kněze Wratislawa na hradě Praze; jemuž podaw apoštolského požehnání a obecného wšechněch otce za syna přijetí, takowé užil wážnosti a moci, jakoby on sám papež tudíž byl přítomen. Potom kázal knížeti, aby wšechny přední muže w zemi spolu i opaty a probošty kostelů jakož i Jana biskupa morawského swolal k swaté synodě. Ku kteréžto biskup Gebhart poprwé a podruhé jménem byw wolán, odepřel přijití, a naposledy takowau prý dal odpowěd: Dle ustanowení zákonů, bez ujmy důstojnosti a sprawedlnosti papežské, k twému nepřijdu sboru, leč by tu byl mistr můj metropolita Mohučský a jiných spolubiskupů počet walný přítomen. Wědělť, žeby tu wpadl do osidel a do odplat i do hanby. Posel wšak Římský wida, že jest pohrzen a zahanben, hněwem pohnut ssadil jej se wšelikého úřadu kněžského, a zbawil jej důstojenstwí biskupského. To uslyšewše netoliko kanowníci, nýbrž i po kaplích žáci, wšichni roztrhali šátky swé, a obnažili oltáře jako u weliký pátek. Matky církwe čelo swraštilo se wráskau nemalau, že umlkly služby úřadu kněžského. A jestližeby pastýři jeho nebyla nawrácena předešlá čest a důstojenstwí, chtělo wšechno duchowenstwo raději na wždy pozbyti swých důstojenstwí. Kardinál pak, wida že byl wždy wětší zmatek w lidu, nutností puzen nawrátil biskupowi aspoň kněžský úřad. A jestližeby jeden i druhý biskup toho téhož roku z uwedených příčin newydali počtu papeži Římskému, pobádal obadwa klatbau. Bez meškání jeli biskupowé řečení do Říma, a podali apoštolskému zněni listů swých; kteréžto když byly přečteny, nebyla jejich pře ani připuštěna ani zawržena ani w potaz wzata, než kázáno jim odebrati se do swých hospod, ažby byli zase powoláni k obecnému sboru dne ustanoweného.

31\. Tytéž dni byla přijela do Říma Mahtilda, paní welmi  mocná, která po smrti otce swého Bonifacia ujala panstwí celé Longobardie i Burgundie, majíc moc woliti, dosazowati neb ssazowati přes 120 biskupů. Jejího pokynutí poslauchal celý řád senátorský jako wlastní paní swé, a sám papež Řehoř skrz ni sprawowal božské i lidské wěci, poněwadž byla nejmaudřejší rádkyně a we wšech protiwenstwích i potřebách kostela Římského nejwětší přízniwkyně. Z jejího rodu biskup Gebhart krwí mateřskau pocházeje odwozowal swakowstwí. Což když sám o sobě oznamowal, jak zwěděla řečená paní, že jest její pokrewný přítel, počala jej welmi ctíti a pánu apoštolskému poraučeti a jako k swému bratru jak jen mohla poctiwě se chowati. A jistě byl by biskup Gebhart dobré jméno i čest s důstojenstwím ztratil, kdyby ona nebyla býwala w Římě; jejímž prostřednictwím a když apoštolského mnohými prosbami obtěžowala, stal jest se mír mezi řečenými biskupy na ten spůsob, aby w pokoji a tichosti, spokojeni jsauce se swými biskupstwími, žili. Neli pak, aby po desíti létech opět ke stolici apoštolské se nawrátili, by wzali rozsudek w té při. A tak skrze papeže Řehoře spůsobením Mahtildiným nawrácen jest biskup Gebhart k swému předešlému úřadu a důstojenstwí, léta 1074, když slunce wstaupilo w 15. stupeň panny. K tomu také též spůsobením Mahtildy papež pán odewzdal poslům českým dopis, jímž nařizowal a poraučel knížeti, aby swého bratra Jaromíra poctiwě přijal a jeho jako otce swého a pastýře we wšem poslauchal i aby spolu žiwi byli w pokoji s božím požehnáním.

32\. Ale poněwadž nám připadla zmínka o Mahtildě, jednu wěc, co ta žena zmužile učinila, w krátkosti oznámím, aby nebylo čtenáři s omrzením. Tedy když panna prwé řečená mezi mnohými wálkami wždy jsauc wítězná, po smrti otce swého žijíc bez manžela, sprawowala samotná panstwí longobardské welice rozsáhlé, widělo se knížatům té země a hrabatům i biskupům, přimluwiti jí, aby sobě wzala muže, aby wznešenost králowská i spotomstwem nezašla bez dědice. Ona pak přiswědčiwši k radám jejich, poslala k wéwodowi šwábskému jménem Welfowi psaní málo slowy mnoho obsahující: Ne z lehkomyslnosti ani ze smělosti ženské, než pro dobré weškerého králowstwí mého posílám ti tento dopis, který když obdržíš, obdrž mne i panstwí celé Longobardie. Dám ti tolik měst, tolik hradů, tolik paláců slawných, zlata a stříbra množstwí nesmírné; nad to nade wše jméno slawné obdržíš, jestliže se mi zalíbíš. A wšak neznamenej mne proto lehkosti příslowím, že se k tobě prwní obracuji oslowením. Neb jest dowoleno jak mužskému tak ženskému pohlawí, žádati sobě řádného manželstwí. A nezáleží na tom, zdali muž nebo žena dotkne se prwní čárky lásky, jen když se stane nerozlučitedlné zasnaubení. Kteréž jinak se nestáwá než swolením obau. Zdráw bud. Co jest pak k tomu wéwoda Welf odpowěděl, neb jakým spůsobem jí přiswědčil, neb kolik tisíc oděných paní Mahtilda k uwítání wéwody na hranice longobardské napřed poslala, neb jak poctiwě sama jej přijala, nebo s jakau příprawau hody wystrojila, kdoby wěděti chtěl, prwé by den swětlý došel, nežby wšecko to přečetl. Ať ustaupí král Assuerus se swými příprawami, který swým bojowníkům slawné učinil hody po 120 dní. Ať přestane králowna Saba diwiti se stolu a jídlům králowským Šalomaunowým. Neb co onde bylo celé, zde stý díl byl wětší než ono celé. Co wíce? Přišla noc, wstaupili do ložnice; položili se spolu oba na wysoké lože, wéwoda Welf bez Wenuše s Mahtildau pannau. Tu mezi jiným a po takowých wěcech, jaké se mezi takowými dějí, wéwoda Welf řekl: o paní! cos si usmyslila, proč jsi mne wolala, bys sobě smích ze mne učinila, a mne w pomluwu lidem a w pomatení hlawy uwedla? Wíce sebe zahanbuješ, když mne zahanbiti chceš. Jisté bud z twého nařízení bud od služek twých nějaké čáry bud w šatech twých bud w loži jsau ukryty. Wěř mi, kdybych byl studeného přirození, nebyl bych nikdy přišel tobě k wůli. To když w prwní a we druhé noci wéwoda paní wytýkal, třetího dne samotná jeho samotného zawedla do ložnice, postawila do prostřed stolice, a na ně položila desku ze stolu a ukázala se mu nahá jako ze žiwota matčina, i prawila: Hle, cokoli jest ukryto, jest ti wšecko odkryto, a není kde by se jaké čáry skrýwaly. On pak stál š ušima schlípenýma jako smutné duše oslík neb jako řezník, který dlauhý nůž brause stojí w krámě nad tučnau kráwau z kůže swlečenau, chtěje ji wykuchati. Když pak dlauho seděla žena na desce a jako hus, když sobě dělá hnízdo sem a tam wrtíc ocasem darmo, konečně wstala nahá žena rozhněwaná, a popadla lewau rukau obličej polomuže, a naplywši na prawau dlaň, dala mu welký políček, i wystrčila jej ze dweří, prawíc:

Klid se ohyzdo, a králowstwí toho dél nehanob mi;

Bídnější než mol jsi ty, bídnější toho řásu;

Zejtrali tě spatřím, zachwátí smrt tebe děsná.

Tak potupen byw, wéwoda Welf utekl, a odnesl wšem swým potupu na wěky. Postačí, že jsem to w krátkosti powěděl, což bohdejž bych byl nepowěděl.

33\. Stalo se pak, že když se biskup Gebhart nawrátil z města Říma, welmoži wšichni, kteří byli jeho služebníky, z nawrácení jeho welice se radujíce, wyšli jemu naproti až k samému wýchodu lesa. Kteréž on u weselosti přijal, a když jim wyprawowal, co se bylo w Římě dálo, a kterak jest ujištěn pomocí paní Mahtildy, k jednomu z nich, kterého měl nad jiné rád, jménem Bělcowi, prawil žertuje: Podíwej se, jakau si nesu bradu zpět; a rukau si ji hladě, dí: jistě by slušela císaři. Onen pak řekl: líbí se mi wšecko, co chwálíš, pane, ale ještě wíce bych chwálil, kdybys mysl změněnau přinášel s bradau. O! kdybys ji byl změnil, byl bys býwal napotom w pokoji.

34\. Nechci též mlčením pominauti, co se mi toho roku, když jsem ještě byl we školách, přihodilo slyšeti a widěti. Jednoho tedy dne, když jsem přežwykowal žalmicky, stoje w kryptě swatých mučenníků Kosmy a Damiana, přišel muž jakýsi, nesa woskowau swíčku a stříbrný drát, jímž byl dle uložení we snách přeměřil audy těla swého, a přistaupiw ke mně, prawil: Ej, powěz mi dobrý hochu, kde leží swatý Radim, bratr swatého Wojtěcha? Já jsem pak mu řekl: Jehož ty jmenuješ swatým, není ještě od apoštolského swatořečen; posawad slaužíme za něj mši co za zemřelého. On pak dí: Toho já newím, ale jedno wím, když jsem byl w Krakowě we hradě tři léta wsazen do podzemního žaláře, we kterém bylo shůry jedno okénko, kterým mi podáwali chleba a wody zřídka, když se můj žiwot w té auzkosti nacházel, stanul jednoho dne wedlé mne muž, jehož raucha byla bílá jako sníh a twář jeho se leskla jako slunce; tolik se pamatuji, a w tom jsem byl u wytržení, a jako z těžkého sna se probudiw, znamenal jsem, že jsem stál před hradem. A ten, jenž se mi w žaláři zjewil, stoje wedlé mne prawil: Putuj do Prahy, neboj se nižádného, a wejda do kostela sw. Wíta do krypty swatých mučenníků Kosmy a Damiana, obětuj dárek swůj u mého hrobu. Já jsem Radim, bratr swatého Wojtécha. To mi řekl, a w tom zmizel z očí mých. Hle, tyto wlasy a hubenost obličeje mého swědčí, že prawé jest, co ti wyprawuji. Krom toho často w též kryptě wídají znamení strážci kostela, když přihlížejí ke swíčce, která se tam rozswěcuje w noci.

35\. Nemíním také pominauti wálky, kterau wedli kněz Wratislaw a bratří jeho Konrád i Otto proti markrabí rakauskému Lipoltowi, synu Lucowu; ale prwé musíme widěti, odkud posla takowá záští mezi Lipoltem a Konrádem polowládcem morawským; nebo prwé byli spolu wždy přátely. Poněwadž totiž hranice obau zemí nejsau rozděleny lesem, ani horami, ani žádnými překážkami, nýbrž říčka, jménem Dyje, tekaucí rowinami, sotwa je rozhraňuje, wždycky w noci zlí lidé nawzájem wycházejíce na lup, pobírajíce dobytek, hubíce dědiny, z obojího národu kořisti sobě činili. A jako často maličká jiskřička welký rozněcuje oheá, tak ti, o kterých jsme prawili, páni, když nechtěli škodliwý traud uhasiti, z těchto malých příčin přišli k welké swých záhubě. Nebo když častěji Konrád posílal k markrabí, aby takowau wýtržnost stawil, on pak w hrdém nadýmání se slow jeho newážil, obrátil se s prosbau k bratru swému Wratislawowi, knížeti českému, žádaje jeho na pomoc proti pychu německému. Kterýž, ač směl důwěřowati w síly swé, nicméně jeden zástup biskupa Řezenského wybraných bojowníků za peníze sobě najal ku pomoci. Aniž tajil kníže markrabímu swého příchodu, nýbrž poslaw jednoho ze swých služebníků, jako opačnau řečí mluwě, wzkázal mu, aby mu zjednal hody weliké, a slibowal, že přijde brzy hrát s ním w kostky Marsowy. K tomu se markrabí wzradowal, a od swináka do woláka kázal wšechněm ozbrojeným wšelikého druhu železem, od šidla až do otky, aby se přichystali do boje. Kníže Wratislaw přitáhl s Čechy i také s Němci, kteří byli biskupa Řezenského. S druhé pak strany připojili se Otto a Konrád se swými se wšemi, což jich jest na celé Morawě, bojowníky. Jak je spatřil markrabí zdaleka přicházetá w rowině, spořádal swé napřed na spůsob dřewěného klínu, a posílil mysli jejich napomenutím takowého oslowení: O bojowníci, jejichž síly jsem já dostatečně zkusil mnohými slastnými bitwami! nebojte se oněch těkawých stínů, o kterých já welice lituji, že jest jim pole otewřeno k útěku. Neb wím, že nesmějí s wámi boj swésti. Newidíte-li, že se wyzrazují slabostí sil, které strach sehnal w jeden hluk? Není tam widěti žádné podoby zbraní, jsau to tuším owce a pokrm wlků. Co stojíte, o! wlci drawí a lwíčata diwoká? wtrhněte do stád owec, a trhejte těla tu stojící bez krwe, která prwé padnau, než boj uwidí, a brzy budau krmiti naše wýry a jestřáby. O! peklo, jaké to dnes odewzdáme tobě oběti 1 Rozšiř dílny swé ku přijetí duší Čechů. Neb wím, že jsau Bohu o swatým jeho w nenáwisti, lidé bez milosrdenstwí, kteří proto do této země wešli, aby nejen naše statky, ale i manželky naše a jejich dítky pobrali; čehož bůh daleko uchowej. Wšak ale kdyby některému z wás bylo umřití; jedna ta smrt jest blaženější než každá jiná smrt, umřití pro wlast drahau. Bylby mluwil wíce; ale útok Čechů zkrátil jeho slowa. Neb kníže Wratislaw, když widěl, že se nepřítel nehýbal z místa, kázal nejprwé Němcům udeřiti na prawé křídlo. Bratří pak swé, Konrada a Ottu, postawil aby bojowali na lewém křídle. Sám wšak kde byl nejhustší šik nepřátel w samém čele Marsowě kázal wojsku swému sesednauti a w pěším setkání bojowati s protiwníky. Kteříž rychleji než wyřčeno skočili s koní, a zdwihše křik powzbuzující, jako oheh do suchého strniště puštěný zůří, tak síly nepřátel mečem zničili a na zem je powalili, a z tak welkého množstwí sotwa kdo zbyl, který s markrabím samým utekl. A takto stáda owec ukojili lwíčata; a Čechowé, ztratiwše málo swých, nad Rakušany dobyli znamenitého wítězstwí. W této seči jsau zabiti Stan s bratrem Radimem a Hrdoň syn Jankůw a Dobrohost syn Hynšůw a jiných nemnoho, léta od narození páně 1082, dne 12 Kwětna. Král Jindřich obléhal Řím po dwě léta.

36\. Léta od narození páně 1083.

Léta od narození páně 1084 král Jindřich stal se císařem.

Léta od narození páně 1085 dne 25 Prosince zemřela jest Judita, manželka Wladislawowa, knížete polského, která byla dcera Wratislawa knížete českého. Ona, poněwadž byla neplodná, sebe samu wždy mrtwila, obětujíc sebe co žiwau obět Bohu se slzami, oddáwajíc se almužnám, pomáhala wdowám a sirotkům, zlato a stříbro welmi štědře rozdáwajíc po klášteřích, poraučela se modlitbám kněží, aby skrze modlitby swatých plod, jehož příroda jí odpírala, z milosti boží obdržela. Mimo to poslala kaplana swého, jménem Petra, aby sliby její ke hrobu sw. Jiljí, jakož i jiné dárky opatowi a bratřím donesl, aby skrz jejich přímluwu Bůh wyslyšel její modlitbu. Kterýž hned jak splnil rozkazy paní swé, když chtěl putowati zase k domowu, opat prý jemu takto řekl jako ústy prorockými: Jdi s božím požehnáním, a po wěz paní swé: doufej w Boha a newiklej se u wíře, nebo počneš a porodíš syna. Neb není nikdo, kdoby neobdržel, zač swatého Jiljí wěře žádal. Ale bojím se, abychom snad Boha neurazili, když naň proti osudu modlitbami doléháme, byt pro zásluhy našeho patrona někdy žádajícímu propůjčil, co příroda zakazuje. Když onen paní swé to oznámil, swým časem počala; a když porodila syna, třetího dne zemřela při prwním zpíwání kohauta dne swrchuřečeného. Syn pak její potom na křtu jest nazwán Boleslawem, dle jména strýce swého.

37\. Léta od narození páně 1086 z rozkazu a spůsobením císaře Římského třetího Jindřicha, rozmnožitele říše, držán jest welký sněm we městě Mohuči. Tam čtyři arcibiskupowé a 12 biskupů, jejichž jména potom oznámíme, spolu s opaty klášterů a jinými wěrnými zasedajíce, mnoho nálezů o stawu církwe swaté písmy stwrdili. W tomto shromáždění týž císař se swolením a schwálením wšech welmožů, wéwod, markrabí, hrabat a biskupů kníže české Wratislawa postawil jak nad Čechy tak nad Polskem, a wložiw na hlawu jeho swau rukau korunu králowskau, kázal arcibiskupu Trierskému, jménem Engelbertowi, aby jej we hlawním sídle jeho w Praze za krále pomazal a korunu na hlawu jeho postawil. W témž sboru biskup Pražský Gebhart písma staré žaloby swé předložil o biskupu morawském Janowi swrchuřečeném. Ač ten toho roku byl již sešel s tohoto swěta, nicméně biskup prwé řečený, welice se staraje napřed o budaucnost a skrze přátely jednaje, naléhal císaři na uši, aby w tom místě nebyl opět jiný biskup dosázen. Rozwinul přede wšemi privilegium někdy od swatého biskupa Wojtěcha, předchůdce swého, stwrzené, jak od papeže Benedikta tak od prwního Otty císaře. K jehožto sprawedliwé stížnosti císař, pohnut prosbami knížete Wratislawa, bratra téhož biskupa Gebharta, a radau arcibiskupa Mohučského Wezela i jiných dobrých, kteří přáli sprawedliwosti, k starému přidal nowé privilegium skoro téhož znění, a znakem císařským stwrdil, jak se dále ukáže. Kteréhožto privilegia opis jestliže do tohoto díla našeho wložíme, za zbytečné nepokládáme; obsahuje totiž toto neb takowé znění:

We jménu swaté a nerozdílné Trojice. Jindřich třetí, z přízně milosti boží Římský císař, rozmnožitel říše. Wíme, že přísluší jménu králowskému a důstojenstwí císařskému, abychom prospěchům kostelů božích wšudež napomáhali, škody neb křiwdy od nich, kdežkoliwby potřebí bylo, zaháněli. Pročež chceme, aby wšem wěrným božím i říše naše, jak přítomným tak budaucím, bylo wědomo, kterak wěrný náš biskup Pražský Gebhart často swým spolubratřím a spolubiskupům i ostatním knížatům našim a posledně nám žalowal, že biskupstwí Pražské, které od počátku přes celé knížetstwí české i morawské jedno a celé bylo zřízeno a jak od papeže Benedikta tak od prwního Otty císaře tak stwrzeno, potom se swolením jeho předchůdců pauhau mocí panujících podstrčením nowě dosazeného biskupa wnitř hranic jeho bylo rozděleno a zmenšeno. Kterýžto když w Mohuči před legaty stolice apoštolské, u přítomnosti naší a mnohých welmožů říše naší tauž žalobu wznesl, od arcibiskupů Wezla Mohučského, Sigewina Kolínského, Egilberta Trierského, Liemara Bremenského, též od biskupů Dětřicha Yirdunenského, Konrada Maastrichtského, Oldřicha Eistetského, Otty Řezenského, se swolením laiků, knížete českého Wratislawa a bratra jeho Konrada, wéwody Fridricha, wéwody Litolta, falckrabí Kapoty a wšech, kdož tam jsau byli pohromadě, prwotní ona osada s weškerým objemem hranic swých jest stolici Pražské přisauzena. Hranice pak její na západ tyto jsau: Tuhošť, která dosahuje krozhraní řeky Kauby, Mža, Sedlice a Lučané a Děčané, Lutomiřici, Lémuzi až k rozhraní lesa, který Čechy ohrazuje. Potom na půlnoc tyto jsau hranice: Pšowané, Chrowáti a druhá Chrowáti, Slezané, Třebowané, Bobořané, Dědošané až k rozhraní lesa, kdež přicházejí hranice Milčanů. Odtud na wýchod má tyto řeky za hranice: totiž Buh a Styr s hradem Krakowem a s krajem, jehož jméno jest Wáh, se wšemi krajinami k řečenému hradu náležejícími, kterýž jest Krakow. Potom připojením hranic uherských až k horám, které slowau Tatry, široko wztahuje se. Konečně w té straně, která jest obrácena na poledne, připojením krajiny morawské až k řece, která slowe Wáh, a k rozhraní lesa, který se nazýwá Moure, i té hory, osada ta se wztahuje, kdež s Bawory hraničí. Prostřednictwím tedy naším a přistaupením obecného přiswědčení knížat stalo se, že kníže české Wratislaw a bratr jeho Konrád swrchuřečenému biskupu Pražskému, bratru swému, osadu, které se řádem saudním dožadowal, celkem zpět přičetli a nawrátili. A protož my prosbau téhož biskupa rozumně jsauce nawedeni, znowozcelení Pražského biskupstwí wýrokem naší císařské moci jemu a nástupcům jeho stwrzujeme a stanowíme, rozkazujíce nezrušitedlně, aby napotom žádná jakéhokoli stawu osoba aneb jaký lidský spolek Pražskému kostelu čehožkoli z práwa jeho w mezích prwé naznačených odciziti se neopowážil. Kteréhožto znowuzcelení a stwrzení moc aby po wšechen čas stálá a nezwrácena zůstala, tento list o tom kázali jsme sepsati, kterýž, jak jest widěti, wlastní rukau stwrdiwše přitištěním znaku našeho dali jsme označiti. Dáno dne 29 Dubna léta od narození páně 1086, indikcí 9, roku pak Jindřicha pána kralowání 32, císařstwí třetího.

Znak pana Jindřicha třetího císaře Římského, rozmnožitele říše, který jsem já widěl císaře samého swýma rukama znamenati w privilegii Pražského biskupstwí.

38\. Rowněž toho roku z uložení císaře Jindřicha a sprostředkowáním arcibiskupa Mohučského Wezela po legatech apoštolských, kteří byli při tom sboru, pan Kliment papež dle prwéřečených hranic privilegiem swým stwrdil biskupstwí Pražské k žádosti a přičiněním biskupa Gebharta skrze kaplana jeho jménem Albína, kterého s legaty apoštolského z Mohuče z též příčiny byl poslal do Říma.

Téhož léta dne 9 Čerwna zemřel jest Otto kníže morawské, bratr Wratislawa knížete českého. Mezitím Egilbert arcibiskup Trierský, poslechnuw rozkazu císařského, přijel do sídelního místa do Prahy, a dne 15 Čerwna mezi slaužením mše swaté pomazal Wratislawa, w králowské znaky oděného, za krále, a posadil korunu na hlawu jak jeho tak také manželky jeho Swatawy, rauchem králowským ozdobené, při čemž žákowstwo a wšichni welmoži třikrát wolali: Wratislawu králi, jak českému tak polskému, wznešenému a pokoje milownému, od Boha korunowanému, žiwot, štěstí a wítězstwíl Potom třetího dne arcibiskup podlé králowské wznešenosti nesmírnau tíží zlata a stříbra obohacený a jinými dary a poctami obdařený s welkau poctiwostí wesele odejel k domowu.

39\. Léta od narození páně 1087 král Wratialaw sebraw pole wytáhl do Srbska, které jemu prwé císař Jindřich odewzdal nawždy w majetek. A když obnowowal nějaký zámek řečený Hwozdec blíž hradu Míšně, co jiní setrwali w díle, poslal dwa zástupy wybraných bojowníků se synem swým Břetislawem ku pomstění učiněného sobě prw pychu. Nebo předtím jednoho času, když se wracel od dworu císařského, náhodau stalo se, že přenocowal w jedné wsi welmi weliké, řečené Kileb; kdež w noci stala se různice mezi jeho lidmi a obywateli, a zabiti jsau od wesničanů dwa bratří, prwní mezi prwními této wlasti slaupowé znamenití, ctnosti swětlem se zářící, Načerat a Wznata synowé Tasa župana. Ihned dle rozkazu králowa ti, kteří byli posláni, spěchajíce dnem i nocí, třetího dne o prwním swítání udeřili s welkau silau na tu wes, a pobrali wšecky swrchky jejich, a je samy i ženy jejich swlékli až do řemínka na střewíci, a od země stawení rozbořili, ohněm pálíce; i odwedše s sebau koně i dobytek, bez úkoru na cestu se dali. Ale když bylo poledne, když šli přes jednu řeku, syn knížecí, shledaw příjemná místa u řeky, kázal štítonošům s kořistí napřed jiti, muže wšak w boji udatnější pozwal, aby tu s ním obědowali. A poněwadž bylo welké parno, syn knížecí horkem příliš rozpálen, po obědě se trochu občerstwil we wodě plowaje. Tehdy poslal k němu Aleš župan, tak mu wzkazuje: Neplowáš tu, dí we swé Wltawě nebo w Ohři. Nechej meškání, udatných mužů poklady neseš. K tomu mladík odpowěděl: Jest to přirozeno starcům, že se pokaždé třesau, jak wítr zawěje, a smrti, ač jim již nastáwá, wíce než mladí se bojí. Což když oznámeno bylo Alšowi, řekl: Bůh dej, ale s dobrým wýpadkem, aby nyní byla takowá a newyhnutedlná štěstí příhoda, aby mladíci widěli, zdali se starci čili oni wíc bojí smrti. Co to mluwil předřečený župan, hle wíc než dwadcet jezdců poslaných od Sasů ukázalo se, aby je cimbálkem wylákali, tak jako kolčawa chtíc nepřítele swého hada uškrtiti, stínem swého ocasu jej láká z díry. Naši, jak je uwiděli, lidé nepowážliwí, wíce smělí než prozřetelní, ač jim Aleš welice zrazowal a zbranowal a zpět je wolal, běželi w smrt swau honíce nepřátely. Nebo hned železný pluk Sasů wyskočil z úkrytu, a ani jeden z našich, který byl za nepřátely běžel, neušel. Když pak ti, kteří byli w ležení zůstali, widěli do nebe wystupowati chumáč prachu jako wírem, i ač náhlé a nenadálé příhody někdy i nejudatnější muže w boji we zmatek uwádějí, nicméně zbraní co nejrychleji se chopili, nepřátelům mužně se postawili; swedena bitwa silau nejwětší, třeskot zbraní a křik mužů až do oblaků se strhnul; kopí w prwním setkání se zlámala, na meče došlo, až pomocí boží Sasowé obráceni jsau na útěk; naši dobyli wítězstwí, wšak welmi krwawého. Poněwadž pak bojowníci druhého řádu byli s kořistí již napřed šli, w této bitwě sami toliko šlechtici zahynuli, Aleš, Ratibor zeť jeho, Braniš s bratrem swým Slawau a jiných welmi mnoho. Předa župan, přišed o nohu, sotwa smrti ušel. Syn pak knížecí raněn jest pod prawým palcem; a kdyby nebyl jílec meče, který držel w ruce, ránu zadržel, celkem byl by o ruku přišel. Stala se pak tato porážka dne 2 Čerwence.

40\. Léta od narození páně 1088. Těch časů, za kterých se wyprawuje, že se toto stalo,

Byl jest bojowník; jeho jest bylo Beneda jméno;

Welkoduchý to jinoch, wýtečný tak těla krásau,

Jak jest Hektor byl nebo Turnus we zbrani krásný.

Splozen byl Juratau; tomu Tas prwním slowe předkem.

Newím, pro jakau wěc tehdy uraziw také krále Wratislawa, utekl do Polska, a stal se bojowníkem paní Judity manželky knížete Wratislawa. A když již uplynula dwě léta, wrátiw se z Polska, přišel k Wigbertowi, zeti králowu, aby jeho přímluwau mohl zase dojiti předešlé milosti u swého pána. Ale poněwadž tento Wigbert byl muž we wěcech welmi obezřetný, nechtěje, aby w čem tchána swého urazil, dal mu radu, přimlauwaje jemu, aby zatím zůstal we wětší jistotě u biskupa Míšeňského jménem Bennona a jeho aby sobě rowněž zjednal za přímluwce. Mezitím stalo se, že král Wratislaw opět přitáhl s wojskem swým do Srbska, aby prwé řečený hrad Hwozdec přeložil na jiné pewnější místo; a jak zwěděl král, že jest Beneda we hradě Míšni, poslal pro něj, aby k němu přišel pod umluwau wíry. Hned jak jej král widěl přicházeti, počal mysliti, jak by jej lstí mohl zajmauti. Tu po mnohých řečech wzájemně mluwených a některých jak se hodilo přetwářených, wzal jej král lstiwě za prawau ruku, a wedl jej stranau wen z ležení, jakoby tam chtěl s ním saukromí mluwiti. Tu wida rukowět a jílec meče zlatý, kterým byl bojowník opásán, mezi jiným tázal jest se ho, coby meč jeho zmohl. A on dí: Kdybys žernow položil na přilbu, obojí najednou i hlawu i tělo až ku kyčlám jednau ranau tím mečem rozpoltím. Diwil se král lstiwě, a chwálil meč, a žádal, aby mu jej ukázal. On pak nic zlého netuše, wložil králi do ruky meč z pošwy wytažený. Jejž král wzal, a rukau jím máchaje, prawil: Co říkáš nyní, zkurwysynu? a přítomnému komorníkowi, který byl sám jeden s ním, clowěk horší nejhoršího, Wítowi Želibořicowu prawil: chop se ho, chop ho wzwýši, a spautej ho do kozlíka. Ale poněwadž wždycky na smělé smělost není jistá, smělý bojowník najednau wytrhnuw komorníkowi od boku meč za jílec, přetal kyčly jeho weskrz; kterýž zaklopýtaw na zem, ležel položiwý. A neutekl bojowník udatný, ačkoli utéci mohl, ale jako Herkules, na Lernejskau Hydru dorážeje a odskakuje,

Krále mečem poraní přešpatným jen něco málo,

Sám ani jedné wšak nepřijme od knížete rány, až na křik přihnali se z ležení.

Kukata pak prwní přiletí sám před wšemi napřed, a jako do kance na sebe se řítícího wrazil do bojowníka swůj široký bodák. Tu král jako by se mohl na mrtwém wymstíti, kázal jej přiwázati koni na ocas za nohy a tak sem a tam wléci přes trní.

41\. Léta od narození páně 1089 založení kostela Wyšehradského.

Léta od narození páně 1090. Starý onen had, lidského pokolení nepřítel, který nikdy nespí, ale wždy pokojným pokoje nedáwá, nesnesl toho, aby déle w pokoji žili bratří, totiž král Wratislaw a biskup Gebhart. Toho pokauší mam au sláwau a ctižádostí, onoho pobádá hrdostí a nadýmawým wynášením se pýchy, ale tak, že ani onen tomuto neustaupí, ani ten onoho nemůže překonati. Ten nechce míti bratra sobě rowného, onen nechce jmín býti za menšího než bratr; ten chce předčiti, onen nechce se podřídí ti; ten chce jako král panowati a přewyšowati, onen nechce rozkazů jeho poslauchati, než toliko k císaři se přiznáwá swau službau, od kterého přijal biskupstwí. I tak až mužskau wysokomyslností mezi sebau někdy newřeli, že často w zaswěcené swátky král neměl biskupa, aby mu korunu postawil na hlawu. Tauto potřebau i také, ctižádostí král puzen, ne z rozumu, ale z pauhé panstwíchtiwosti opět podstrčil kaplana swého jménem Wecela w zemi morawské za biskupa. Tím činem zřejmě na sobě ukázal, že netoliko zawrhnul, co byl sám před císařem a před biskupy schwálil, aby bylo sjednoceno obojí biskupstwí, nýbrž i že porušil privilegium papeže Klimenta, kterým on byl hranice téhož biskupstwí stwrdil. Aby u apoštolského wedl stížnost na tuto křiwdu učiněnau kostelu, chtěl biskup Gebhart jeti do Říma; ale poradiw se se swými služebníky, prwé zašel k starému příteli Wladislawowi, králi uherskému, a oznámiw mu křiwdu swého kostela, žádal od něho pomoci k cestě do Říma,

Newěda ach, že osud již blízký jej očekáwá. 

Nebo prwního dne, když ku králi přišel, upadl we welkau tělesnau chorobu. A poněwadž byl blízko hradu Ostřihoma, wyprawil jej tam král na lodi, poručiw péči o něj biskupu onoho hradu.

Šest dní jak weliké, ach! jest snášel tu bolesti,

Od slz nelze mi jest a nemožné slowy wyříci.

Sedmého pak dne již k wečeru, když 

Šesté před prwním Čerwencem swítilo slunce,

Perla duchowních též i Čechů wšechněch ono swětlo

Přeslawné w učení, Gebhart biskup to pobožný,

W Kristu by žil, z toho již jest ze swěta odstěhowal se.

O jehož obyčejích, též spůsobu žiwota duch můj

Rád by chtěl mnoho díti, prsaum wšak síla dochází;

Málo wšak, co widěl jsem sám, přede wyprawowat chci.

42\. W čas čtyřidcetidenního postu byl takowý jeho zwyk. Košili hůněnau wždy maje wespod, swrchu ozdoben rauchem biskupským jewil se we dne zrakům lidským, w nocích wšak oděn hrubým plátnem, tajně wšed do kostela, a na dlažbě k zemi lehnuw, tak dlauho setrwáwal w modlení, až byla zem, na které ležel, mokrá od deště slz. Potom wstal ku konání lásky k bližnímu, a prwé než říkal žalmy, kolik nalezl bídných před kostelem, dobrého skutku hojností přispěl jejich chudobnosti; po skončení žalmů též učinil. Po ranní pak rozdělil 40 čtwrtí chleba a tolikéž slanečků nebo částek jiné krmě mezi chudé. Po čtwrté pak když se blížil den, dle počtu apoštolů umyw nohy dwanácti pautníkům, rozdělil mezi ně dwanáct kusů peněz. A w hodinu oběda posadiw je we wzdálené jizbě čili chýši, hojně jim co potřeba předkládal, a prawicí swau jídlo a pití žehnal. Potom šel ke stolu weřejnému, a nakrmil s sebau 40 chudých. Podobně při stolici swé w Praze ustanowil každodenně krmiti 40 chudých a dwakrát za rok odíti od řemínku na střewíci až do třapce na klobauku. Také několik přespolních příchozích a chudých duchowních welkými dary zjednáwal, aby po celý čtyřidcetidenní půst s ním zůstáwajíce, jak za žiwé tak za zemřelé žaltáře čítali. E jednékaždé službě mešní, kolikž se jich koli každý den w kapli konalo, dáwal platiti po třech mincích penězích. Každý pak den nedělní obětowal 12 peněz, o swátcích pak apoštolů neb o jiných wětších slawnostech po dwau stech stříbrných na skříni swatých ostatků. A jak byl štědrý, bawíli tě maudrý čtenáři wěděti, biskupského kožišku nikdy celý rok nenosil, nýbrž jeden zimní o welkonocích, druhý pak letní na swátek sw. Wácslawa swým kaplanům darowal. Tak wěz že byl štědrý i w jiném swém darowání. Po jeho smrti léta od narození páně 1091 dne 4 Března zwolen jest za biskupa Kosmas, jak od krále Wratislawa tak ode wšeho duchowenstwa a lidu českého, za císařstwí třetího Jindřicha, rozmnožitele říše, který wšak toho času w Lombardii jednal záležitosti císařské.

43\. Téhož léta dne 17 Dubna, we středu druhý týden po welkonocích shořel jest chrám swatých mučenníků Wíta, Wácslawa a Wojtěcha na hradě Pražském. \[A w zimě nebylo ani sněhu ani deště.\] Toho roku král Wratislaw welice se rozhněwal na bratra swého Konráda, že on nezapomenuw na wzájemnau lásku, přál straně synů bratra swého Otty, Swatopluka totiž a Otíka, kteréž byl král wypudil z otcowského dědictwí a dal hrad Olomauc a jiné hrady swému synu Boleslawowi; kdežto on za nedlauhý čas potom w předřečeném bradě uchwácen jest předčasnau smrtí dne 11 Srpna. A poněwadž oni tři bratří, totiž Jaromír, Otto a Konrád, pokud byli žiwi, tak byli jedné mysli, že jich král žádnými lstmi nemohl roztrhnauti, a jako se prawí, že se lew bál tří býčků, když stáli sraziwše rohy dohromady, tak král nikdy nesměl na swé bratří udeřiti. Ale když widěl Konrada samotného po smrti jeho bratří, an odewšad podpory bratrské byl zbawen, wtrhnul jest s wojskem do Morawy, aby jej podobně wypudil ze země, která jemu losem a prowázkem dědickým a udělením od otce práwem byla připadla. Přitáhli ke hradu, který slowe Brnen, kdež král obstaupen welmoži zemskými nařizuje obležení do kola, když ustanowowal místa, kdeby který župan měl postawiti stany, Zderad wládař, jak byl člowěk potměšilý, mrknuw po straně na krále očima, mladého Břetislawa, stojícího mezi náčelníky před otcem, počernil uhlem zahanbení, prawě: Poněwadž twůj syn, pane králi, rád w letě si hraje w řece a kaupá se, líbili se Twé Milosti, ať si se swými postawí stany u řeky s této strany hradu. To proto řekl, že ondy w zemi saské, když se w poledne jinoch řečený kaupal w řece, nepřátelé přitáhli wstříc a na ně udeřili, jak jsme swrchu powěděli. To slowo příliš hluboko w mysli jinocha uwázlo, a mrzelo ho neméně, než kdyby šíp kalený poranil srdce jeho. Zasmušilý odešel do ležení, a newzal jídla až do času nočního. Ale za noci tmawé, zawolaw druhy swé, zjewil jim rány srdce swého, tázaje se, jak by se pomstil nad wládařem nešlechetným. Té samé noci také poslal tajně k strýci swému Konradowi, a přednesl jemu swé pohanění a od koho by mu bylo učiněno, i žádal jeho o radu, co by měl učiniti. On pak prawil: Znášli sebe, kdo jsi, nestrachuj se zhasiti oheň, který mne neméně pálí než tebe; nedbati není chwalno. Neb nebylo Konrada tajno, že král to wše činil k radě ZderadowěA když posel slowa strýcowa Břetislawowi wyřídil, oblíbili si wšichni a přiswědčili a chwálili wšichni úsudek knížete jako od Boha sobě daný, poněwadž i oni sami několikkrát prwé tak radili. Co wíce? Celau tu noc o to se jednalo, co se ráno wykonalo.

44\. Nebo když se rozednilo, poslal Břetislaw k wládaři prwé řečenému, wzkazuje jemu, aby, kdež by se jemu líbilo, wzali spolu tajný potaz. On ničeho zlého se nenaděje, wzal s sebau župana Držimíra, a samotni toliko dwa wyšli. Jak je mladík z daleka uhlídal, tolik od swých wyskočil jim naproti, coby dohodil kamenem. Bylť dal swým bojowníkům znamení, aby, jak on swau rukawici wrhne jemu do ňader, učinili, co byli učiniti slíbili. Potom krátce jemu wytýkaje, čím ho kdy byl urazil, prawil: hle! wíru, kterau jsem ti slíbil, wypowídám tobě; a obrátiw koně, wrhnul jemu do očí rukawici. Nejinak nežli když lew rozzlobený zježí hříwu a pozdwihna ocas, uzlem, který jest na konci ocasu, tepa čelo swé, a ostnem, který jest pod ocasem jeho, bije w zadek žene se do wšeho, což jest w cestě; tak wyskočili ihned ze zástupu jinoši hořící a ozbrojení, Nožislaw a bratr jeho Držkraj synowé Lubomírowi a třetí Borsa syn Olenůw, a Zderada, který darmo utíkal, trojím kopím wysoko do powětří wyzdwihli, a jako otep na zem smrštili, a šlapali naň kopyty koňskými, a opět i opět jej ranili, a připíchli tělo jeho k zemi kopími. Takowau smrtí štěstí newěrné swrhlo s wrchu swého kola přítele swého Zderada dne 11 čerwence. Ale župan Držimír bledý přiběhl do ležení, a zwěstowal králi, co se bylo stalo. Sám toliko král truchlil a kwílel; wšichni mladého chwálili, ač weřejně chwáliti nesměli. Břetislaw pak nedaleko odtud za jeden wršek přeložil ležení swé obzwlášt, a wětší část wojska a to w boji udatnější šla za ním.

45\. Mezitím choť Konradowa, jménem Hilburga, jedna z počtu žen maudrých, bez wědomí manžela swého přišla do ležení králowa. A když byla králi ohlášena, swolal král přednější muže do sboru, a když jí bylo kázáno přijíti, stanula před králem, hojně skropiwši obličej slzami, a ježto wzlíkání překáželo jí w řeči, konečně domohši se hlasu, tak jest promluwila:

Já, twau, králi milý! již swatkau slauti nehodná,

W pokoře přišla jsem, směle nikoli, ku kolenaum twým,

a padla na twář a pokořila se králi. A když jí kázal wstáti, wstala a prawila: Nenacházíš, pane můj králi, w těchto stranách žádného předmětu wálky, žádného z bitwy odtud neodneseš wítězstwí; wedeš wálku wíc než občanskau. Ale míníšli nás a naše jmění dáti w kořist wojákům swým, obracíš proti sobě šípy swé, když bratra swého, kterému powinen jsi býti ochranau, obíráš laupeží krwawau. Na Boha táhne, kdo na swé napadne. Nebo jakékoli zde daleko při hranicích swých wyhledáwáš míti kořisti, ukáži ti lepší, které se nacházejí uprostřed twého králowstwí. Nebo nikde se lépe neobohatíš, nikde wíce nezwelebíš jako we podhradí Pražském a w ulici Wyšehradské. Tam jsau Židé zlatem a stříbrem nejwíc oplywající, tam z weškerých národů kupci nejbohatší, tam peněžníci nejzámožnější, tam tržiště, na kterém kořist hojná a přes hojnost dostane se twým wojínům. Aneb líbili se ti widěti, kterak hořela Troja, nikde neuwidíš Vulkana wíce zůřiti, než když uwidíš oba prwé řečené hrady hořeti. Ale, řekneš, tot jest mé. Wšak to zde, co nepřátelsky hubíš, čí myslíš že jest to? Nejsmeli my a naše wše twoje? Pakli wšak blesky swé jen na hrdlo bratra swého brausíš, nebuď toho, abys byl jmín za druhého Kaina. Bez ujmy twé milosti bratru twému otewřeno jest Řecko, otewřeno jest Dalmatsko; chce raději w cizině putowati, než tebe z bratrowraždy winiti. Ano, raději wezmi, co ti posílá již ne bratr, než jako otrok twůj; a wyňala z ňader kleště a metlu z prautí. A jestliže, prawila, bratr proti bratru čím chybil, trestej; zemi pak, která jest twá, poruč komu chceš raději. Domluwila, a tak dojala srdce králowo a hnula srdci welmožů, že se žádný nemohl zdržeti pláče. A král kázal jí, aby se posadila po jeho straně; ale ona prwé než se posadila, řekla: Když jsem tak našla milost před očima twýma, žádám ještě jednu prosbu; prosím nezahanbi twáře mé. Za welké prohřešení syna jest malého trestu dosti otci. Tu král prawil: Wím, kam směřuješ. Ale jdi raději, a přiwed čím dříw bratra mého i syna ke mně w swatém políbení a we swazku pokoje. A políbil jest ji. Neb se král welmi obáwal, aby se bratr jeho i syn proti němu nespojili. Kteřížto když přišli, jsauce doprowoděni paní Hilburgau ku králi, dal jim políbení míru, a řekl král k synu swému: Synu můj, dobřeli jsi učinil, nebude nikomu lépe jak tobě; pakli zle, bude hřích twůj stati we dweřích.

46\. Poté Břetislaw, znamenaje, že otec neučinil pokoj ze srdce, než protože musil, se wšemi, kteří, byli přešli do jeho šiku, odešel do krajin hradu Hradce, a tam zůstáwal, darmo čekaje na nejistau proměnu štěstí. Neb kolikž jich bylo za ním šlo, žádný nesměl se podíwati zase k swému domowu, protože se krále, kterého byli urazili, welice báli, aby jich nezajal a bud uwrhnul do wězení bud hrdla neodsaudil. Wida pak král, že nemohl, jak chtěl, wylíti hněwu swého na synu ani na jeho příwržencích, powolal bratra swého Konrada, a swolal starší země, a stwrdil přísahau wšech županů, aby po jeho smrti bratr jeho Konrad obdržel stolec a české knížetstwí. Tehdy král, posílen radau i také pomocí bratra swého, začal zjewně o to se zasazowati, jak by se na synu pomstil. A nebylo to tajno syna jeho Břetislawa; a bez meškání sebralo se k němu wíc než tři tisíce mužů udatných, a přispíšiwše zarazili jsau ležení u potoka Rokytnice, nazejtří hotowi jsauce swésti s králem bitwu. Nebo byl poslal napřed k otci swému posla, prawě: Hle, já, jejž jsi daleko chtěl hledati, hle, jsem tu; cos chtěl potom učiniti, dnes učiň. Také nesluší pominauti mlčením, co té noci w pozdní chwíli božské ráčilo jest spůsobiti zjewení. Nebo když skutky lidské podlé míry wědomosti naší wyprawujeme, nehodno by bylo, abychom o welkých těch činech božských, které jsme sami widěli, mlčeli.

47\. Tedy předřečené noci, když se to, co jsme prwé prawili, dálo mezi knížaty, dědici naši, to jest swatý Wácslaw a swatý Wojtěch, nawštíwili jsau wězně w žaláři, a strastí welikau sklíčené swatým smilowáním takowým spůsobem je wyswobodili. Wytrhše předně weřeje přední i s dweřmi, hned téhož žaláře zadní dwířka jako železná sochory swými wypáčili, a také slaup, ku kterému odsauzených nohy ukrutně byli připiaty, přeraziwše wen ze dweří wyhodili; hned pak w uších odsauzenců hlas milý zawzněl, prawě: Až dosud wám a wlasti této orodowání naše newzpomáhalo, protože jste byli nehodni milosti boží, co tuto wálku wíc než občanskau mezi Čechy a Morawau wedli tito knížata. Ale poněwadž jest milost boží a milosrdenstwí a ohled na swaté boží a wywolené jeho, my pak tam směřujeme, kam ona hledí, zajisté nikde přítomnost naše orodowáním nebude moci přispěti, kde ona prwé smilowáním nepřispěje. Pročež již jsauce jisti milosrdenstwím Božím, wstaňte, ke chrámu božímu pospěšte, a že jsme my, zejména swatý Wácslaw a swatý Wojtěch, wás propustili a pokoj přinesli, wšem powězte. Kteřížto hned jako z těžkého sna probuzeni a paut zbaweni, když strážní ještě spali, wyšli jsau swobodní, a jak jim bylo kázáno, učinili. Toho také téhož dne jiný opět zázrak se objewil, poněwadž, jak swrchu swatých mučenníků zjewení oznámilo, Konrad bratr králůw mír zjednal mezi týmž králem a synem jeho. Nebo předtím tak na sebe newřeli, že oba z obau stran majíce podezření, onen aby nebyl stolce zbawen, ten aby nebyl od otce jat, welmi se obapolně báli. Onoho pak rowného wěku mládež a wětší díl welmožů, hbitějších rukau a w boji udatnějších následowala; tomuto zase biskup Kosmas a proboštowé kostelů a wšichni náčelníci země a starší w létech i užitečnější w radách se wším obecným wojskem přáli, a s welkau láskau jej ctili. A wěru toho času od založení hradu Prahy nejhorší zločin byl by byl spáchán, kdyby podlé přání wšechno šlechty a lidu powstání nebylo swatým smilowáním přeblahoslaweného Wácslawa a welkým slitowáním boha wšemohaucího utišeno.

48\. Když to widěli županowé, kteří byli zůstali w ležení, poslali jsau k Břetislawowi, a prawili: Jestli ty wěříš swému otci a nawracíš se ku předešlé lásce s ním, my žádným spůsobem newěříme jemu, protože chytrau jeho lstiwost dobře známe. Wíceť se bojíme jeho přátelstwí než nepřátelstwí. Neb jako medwěd ani nejmenšího udeření nesnese bez pomsty, tak on nikdy neupustí ode msty, až ničeho, čím jsme jej urazili, ani do jedinkého i bez pomsty nenechá. Pročež buď nás propusť, abychom kamkoli ze země odešli s twým dowolením, buď s námi kdekoli jinde wyšších hledej paláců. Neb žádnému raději než tobě hotowi nejsme slaužiti co pánu swému. Břetislaw pak, wida, že jako bojowník bez zbraní nemá swého powolání, tak wůdce bez bojowníků ani jména wůdce nemá, wolil raději s nimi cizího chleba hledati, než sám bez bojowníka s otcem domácí míti pokoj. Také nemeškali, a sebrawše jak dobytek tak paroby wšechny, wíc než dwa tisíce bojowníků odtáhlo s Břetislawem knížetem ku králi uherskému. Jehož král Wladislaw poznaw co swého příbuzného, wlídně jej přijal, a wykázal bojowníkům jeho ku přebýwání místo, které slowe Banow, u hradu Trenčína to místo leží uprostřed lesů a w horách, a welmi whodné jest a hojné na lowy. Špíže pak a jiné tělesné potřeby, jsau jim z rozkazu krále dodáwány od sausedních krajin; samého pak Břetislawa s několika měl král u sebe w rozkoších dworu králowského.

49\. Téhož léta z nařízení krále Wratislawa Kosmas zwolený k Pražskému kostelu a Ondřej rowněž na stolici Olomauckau průwodem falckrabí Rapoty přišli do Mantue, a předstaweni jsau císaři třetímu Jindřichowi, rozmnožiteli říše, na začátku roku od narození páně 1092 prwního dne Ledna. Čtwrtého pak dne téhož měsíce sprostředkowáním prwé řečeného falckrabí Rapoty, sedě na paláci Mantuanském, kdež biskupů a hrabat řada nemalá s obau stran jeho seděla, když zwolení biskupowé prwé řečení postawili se uprostřed, císař krásný dlauho tichá otewřel jest krásná ústa, prawě: Tyto bratry poslal jest k nám náš wěrný přítel Wratislaw král český, abychom dle řádu kanonického a apoštolského z moci naší stwrdili jich zwolení, kteréhožto rozhodnutí nechceme učiniti bez wašeho přiwolení. Tu biskup Ministerský, který byl ty časy přišel z Jerusaléma, wstal, a podepřew se na stůl, na kterém byly položeny berly, prsteny biskupské a ostatky swatých, prawil: Nebezpečné jest welmi, aby malý počet zrušil, co mnohých schwálením stwrzeno jest Nebo mnozí jsme přitom byli biskupowé, mnoho též knížat říše Římské, a byli přitom také legatowé stolice apoštolské, když jste privilegiem swým stwrdili, aby obojí biskupstwí, Pražské a morawské, jak bylo od počátku, tak jedním a w celosti zůstalo. K tomu císař řekl: Nech, at nyní, zač mne přítel můj žádal, učiním; o tom pak později swým časem poroknji. A hned zasnaubil je prsteny ku kostelům ku každému zwlášť, a dal jim pastýřské berly. Po wykonání toho tak kázáno jest oběma biskupům, aby šli zpět do Verony a tam čekali, ažby je falckrabí Rapota po wyřízení wěcí králowských zase s sebau dowedl zpět do wlasti.

50\. Mezitím powěst zlá ztepala naše uši, že král Wratislaw dne 14 Ledna odešel ku Kristu, a že bratr jeho Konrad nastaupil w knížetstwí. Kterýž hned poslal rychlauna k císaři, a slibuje jemu peníze žádal, aby zrušil zwolení biskupů, o němž jsme swrchu učinili zmínku. Ale císař wíce hledě k sprawedliwosti, než aby přiswědčil penězům neprawosti, řekl: Co jsem učinil, učinil jsem, a nemohu swého změniti činu. Smutně odešel wyslanec jménem Woklin, poněwadž neobdržel, zač byl žádal od knížete. Biskupowé pak dle rozkazu císařowa meškali jsau we Veroně až do začátku postu, očekáwajíce nawrácení a průwodu prwé řečeného hraběte Rapoty. Potom když přijeli do Prahy w samau neděli kwětnau, uwítáni jsau od žákowstwa i od lidu poctiwě, a předstaupili před kníže Konrada na hradě Boleslawi w auterý toho týhodne. Kníže je wlídně přijal, změniw již smýšlení swé, a slawil s nimi welikonoce na hradě Wyšehradě. A w samý týden welikonoční o prwním Dubnu spadl weliký sníh, a takowý mráz uhodil spojený s ledem, jak málo kdy býwá i prostřed zimy. Ale o skutcích tohoto knížete není nám mnoho psáti, protože po sedmi měsících a 17 dnech téhož léta, we kterém knížetstwí došel, dne 6 Září se žiwotem jeho pozbyl. Po němž nastaupil mladší Břetislaw, jehož, když přijížděl do hradu Prahy, s weselými tanci rozestawenými po rozličných rozcestích ulic, jak díwek tak jinochů, hudaucích na píštaly i bubny a se zwoněním zwonů po kostelích lid radostně uwítal. Sám pak biskup Kosmas se žákowstwem a se slawnau processí uwítaw jej we bráně hradské před chrámem panny Marie, dowedl jej ke stolci, a dle řádu této země ode wšech županů a welmožů jest postawen na stolec kněz mladší Břetislaw dne 14 Září.

51\. Toho roku stalo se jest zatmění slunce dne 20 Září w pátek po poledni. Prwního pak Října jakýsi lžibiskup, jménem Rudpert, přišed do země prawil, že w zemi Waskonii mnoho let sprawowal kostel Kavellonský; a poněwadž jej poznal bratr náš Osel, jinak také Asinus, a doswědčil, že jest někdy biskupowal, když s ním z Uher konal pauť do Jerusaléma, kněz Břetislaw a Kosmas biskup zwolený rádi jsau jej přijali, a dopustili mu služby boží čili běh po biskupsku konati. Co wíce? Poswětil mnoho kostelů, wyswětil w měsíci Březnu mnoho žáků, a na zelený čtwrtek swatoswaté křižmo požehnal. O welkonocích wšak přišel k němu jakýs duchowní, který totiž jeho bludu byl spoluwědom, a newím co mu w tajnosti oznámil. Diwná wěc, ani kníže ani biskup zwolený nemohli toho wyprositi, aby aspoň krátký čas tu zůstal, nýbrž w samý týden welkonoční se spěchem dal se na cestu do Sas. Potom wšak když se rozhlásilo, že byl lžibiskup, poslali jednoho z latiníků, jménem Konstantia, do Waskonie, po němž biskup kostela Kavellonského, jménem Desiderius, oznámil psaním, že ten kostel nikdy neměl biskupa jménem Rudperta. Poslali jsau také ku papeži jménem Klimentowi, tázajíce se jeho mocnosti, co by se mělo státi w takowé těžké wěci. Jimž on odpowěděw zpátky, kázal kostely docela znowu poswětiti; křtěných křižmem lžibiskupa nekřtíti znowa, než toliko biřmowati, podobně wyswěcených newyswěcowati znowu, než aby toliko stáli mezi swěcenci při swěcení a toliko wzložením ruky aby přijali požehnání. A tak rány matce církwi učiněné od nepřítele zahojeny jsau lékem sprawedliwosti, když jest sprawowal staw wíry katolické papež Kliment třetí, Ježíš pak Kristus páu náš s otcem a duchem swatým kralowal po wšecky wěky wěkůw. Amen.

Zastaw Muso krok, jest již té kroniky dosti;

Píseň skončena jest, žehnej přemilému čtenáři.

Skonáwají se knihy druhé o letopisech českých.
