---
contentType: prose
---

<section>

## Počíná se předmluwa ku proboštowi Šebířowi.

Panu Šebířowi, proboštu kostela Mělnického, jak literním uměním tak duchowní wědomostí nadanému, Kosmas kostela Pražského toliko dle jména děkan. Po běhu tohoto žiwota w nebeském králowstwí odplata. Jakau oddaností mysli mé a jakau láskau otcowstwí Wašemu podroben jsem, Bůh wí, nemohu wyslowiti. Neb ani není welké milowání, jež obsáhne lidské rozumění. Prawémuť milowání nelze jest míti ničeho zwláštního, ničeho tajného neb skrytého, jehož by tomu nezjewilo, jejž upřímnau láskau miluje. Kdyby jeho při mně nebylo, nikterak bych se byl neopowážil muži takowé wážnosti wěnowati tyto mé starcowské hlauposti. Nebo hledaje hledal jsem, co bych příjemného, co bych zábawného Wám obětowal; ale nenalezl jsem ničeho tak směšného jak mé dílečko. Jestližeť se rádi zasmějeme, když uwidíme někoho naraziti nohau o kámen, kolikož mých uwidíte w tomto díle naražení, kolikož umění mluwnického změtení! Kterýmžto budete-li se jednomu každému chtíti smáti, budete moci přes míru užiti wlastnosti člowěka. Wšak ať se Wám tyto starcowské frašky líbí neb nelíbí, prosím aby jich třetí oko nespatřilo.

</section>
