---
contentType: prose
---

<section>

## Počíná se předmluwa téhož děkana swrchuřečeného k třetím knihám téhož díla.

Již já wše s pomocí Boha dobrotiwého splnil jsem,

Cožkoli, jak za to mám, jsem slíbil tobě čtenáři.

Již jsem o minulých příbězích čili prošlých časích málo ze mnohého zaznamenaw, běh swého wyprawowání dowedl až k časům knížete Břetislawa mladšího. Proč jsem wšak měl za dobré již upustiti od díla započatého, není od wěci. Nebo o nynějších lidech neboli časích užitečněji jest, abychom docela mlčeli, než mluwíce prawdu, poněwadž prawda wždy nenáwist plodí, w nějakau škodu uběhli. Kdybychom pak od prawdy se uchýlíce, jinak psali, než by se wěci měly, poněwadž příběhy skoro wšem známy jsau, neméně w nařčení pochlebenstwí a lži bychom upadli. Nebo lidé tohoto wěku z ctností jsauce wyswlečeni, baží, aby chwalami byli přioděni; což jest jejich nejwětší bláznowstwí, chtíti býti oslawau ozdobeni a toho, co oslawy hodné jest, nikterak nečiniti. Wšak nebylo tak za starých; kteří, ač byli nejwíce chwály hodni, wšak chwalám, po kterých nynější tauží, wyhýbali se; a co oněm bylo stydné, to těmto jest čestné. Těchto kdybychom na čisto wypsali činy, poněwadž mnohé nebyly z boží příčiny, nepochybně bychom se newyhnuli uražení některých, kteří ještě na žiwě zůstáwají, lidé nowopečení a potakowači, kteří k řeči knížete ničeho tak pohotowě nemají w ústech, jako: tak pane, druhý: tak jest pane, třetí: tak učiň pane. Ale nebýwalo tak jindy. Neb toho kníže nejwíce míwal we wážnosti, který pro sprawedliwost nastrčil štít proti nesprawedliwosti, a který zlé rádce a uchylující se od stezky slušnosti zakřikl jedním slowem prawdy. Takowých ted není aneb málo jest jich; a jsauli, když mlčí, jako by nebyli. Neb stejná jest wina a odsauzení, bud zamlčeti prawdu, bud přiswědčiti neprawdě. Protož zdá se nám býti mnohem bezpečněji wyprawowati sen nějaký, o němž uikdo newydá swědectwí, než psáti o příbězích nynějších lidí. Z té příčiny zanecháwáme potomním, aby šíře wyložili skutky jejich; nicméně wšak, aby nikdo neměl za zlé, že jsme jich pominuli ani se jich nedotknuwše, w krátkosti se pokusíme něco málo o nich zaznamenati.

</section>
