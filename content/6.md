---
hiddenTitle: true
contentType: prose
---

## Počínají se prwní knížky letopisu českého, jejž složil Kosmas děkan Pražského kostela.

1\. Po wylití potopy swěta, po zmatení lidí, kteří we zlém úmyslu swém stawěli wěž, pokolení lidské, tehdáž asi ze 72 mužských se skládající, když za tak nedowolené a opowážliwé skutky mstau boží, kolik bylo hlaw mužských, na tolik rozdílných druhů jazyků byli rozděleni, jak ze zpráwy dějepisné wíme, wšichni blaudíce a utíkajíce daleko široko rozptýleni, po rozličných krajinách swěta se taulali a ode dne ke dni, na těle wždy menší jsauce, w pokolení a pokolení mnohonásobně wzrůstali. Tudy pokolení lidské pokynutím božím, které wšecko řídí, tolik se rozšířilo po okrsku země, že po mnoha stoletích konečně také se dostalo až do těchto krajin Germanie, jelikož totiž celá ona část země pod točnau sewerní k Tanai a až k západu slunce položená, ač se w ní jednotliwá místa swými zwláštními jmény nazýwají, předce obecným názwem Germania slowe. Proto to prawím, abych lépe mohl wykonati předsewzetí úmyslu swého. Nicméně wšak zatím, prwé než přijdeme k začátku wyprawowání, zkusíme w krátkosti wyložiti polohu této země české a odkud jest wzala jméno swé.

2\. W rozdělení swěta dle zeměměřičů Asie pod jménem swým polowici swěta zahrnuje, a polowici Europa a Afrika. W Europě leží Germanie, w jejichžto krajinách ke straně půlnoční rozkládá se místo welmi široce, kolem do kola odewšad horami obejmuté, které se podiwným spůsobem táhnau okolo celé země, tak že na pohled jakoby jedna sauwislá hora celau tu zemi obcházela a ohražowala. Powrch této země zaujímaly toho času šíré pauště lesů, kteréž byly bez obywatelů lidských, ale welmi hlučné od rojů wčel a od zpěwů rozličného ptactwa.

We hwozdech bylo bez počtu zwěře jak w moři písku nebo koliko hwězd jest na nebesích; od nikoho nejsauc lekána přebíhala po neschůdné zemi, a stádům zwířat sotwa postačowala půda. Počtem kobylek w letě po polích skákajících sotwa se mohla wyrownati stáda koní. Wody tu welmi čisté a zdrawé k užíwání lidskému. Také ryby chutné a k jídlu dobré. Diwná wěc, a z čeho lze powážiti, w jak wysokem podnebí se wznáší tato krajina, že do ní newtéká žádná cizí woda, nýbrž což jest toků malých i welkých, z rozličných hor se prýštících, wšecky od wětší řeky, která slowe Labe, pojaty do sewerního tekau moře. A poněwadž ta země onoho času ležela nezkušena rádlem, a člowěk, jenž by zkusil, nebyl ještě do ní wešel, widělo se mi o úrodnosti neb neúrodnosti její raději pomlčeti, než říci něco, co nezwěděno. Do těchto pauští když vstaupil člowěk, který to asi, neznámo o kolika duších, hledaje místa příhodná ku příbytkům lidským, hory, doly, pusté, ladné zrakem zpytawým přehlídl, a jak za to mám u hory Řipu mezi dwěma řekama, totiž Ohří a Wltawau, prwní zarazil sídla, prwní také založil bydla, a dědky, jež na plecích s sebau přinesl, radostně na zemi postawil. Tehdy starosta, s nímž druzí jako s pánem swým šli, mezi jiným takto promluwil k následowníkňm swým: O druhowé, kteří jste se mnau těžké práce přes neschůdné lesy zkusili, staňte a dědkům swým libau oběť wzdejte, jichž pomocí zázračnau konečně přišli jste do této wlasti dáwno wám osudem předurčené. Toť jest ona, toť jest ona země, kterau že jsem wám často slibowal pamatuji; země, která nikomu nenáleží, zwěře a ptactwa plná, sladkým medem a mlékem oplýwající, a jak sami spatřujete, ku přebýwání co do powětrnosti příjemná. Wody odewšad hojné a nad míru rybné. Zde nic wám nebude scházeti, neb nikdo wám nebude překážeti. Když wšak takowáto tak krásná a tak weliká země jest w rukau wašich, pomyslete, jaké by bylo příhodné jméno země. Kteříž hned, jako božím wnuknutím wzbuzeni, prawili: A odkud bychom lepší nebo příhodnější jméno nalezli, než poněwadž ty otče sloweš Čech, nechať země slowe Čechy. Tehdy starosta, pohnut wěštbau druhů swých, jal se radostí zemi líbati, raduje se, že nazwána jest jménem jeho, a wstaw a wztáhnuw obě ruce k nebi, takto počal jest mluwiti: Wítej země nám sauzená, tisícerými sliby wyhledáwaná, kteráž jsi w čas potopy prázdná učiněna byla lidu, nyní jako památky lidstwa nás zachowej bez aurazu a rozmnožuj potomstwo naše od pokolení ku pokolení.

3\. Pak jakých mrawů a jak poctiwých byli lidé toho času, a jaká jejich prostota a podiwuhodná šlechetnost, a jak byli mezi sebau wěrní a na sebe milosrdní, jaké mírnosti, střídmosti, zdrželiwosti, kdoby těmto nynějším lidem welice w opak chodícím, plnými ústy chtěl wyprawowati, přišel by we welkau nelibost. Pročež toho pomíjíme, a něco málo a což prawé jest o spůsobu onoho prwowěku powědíti míníme. Přešťastný byl onen wěk, spokojený se skrownau útratau a nenadmutý hrdau pýchau. Darů Cerery a Baccha se neznalo, proto že jich ani nebylo. Pozdních obědů odbýwali žaludy neb zwěřinau. Toky nezkalené dáwaly jim napití zdrawé. Jako slunce lesk neb wody mok, tak luhy a háje ano i také sňatky jim byly obecné. Nebo na spůsob zwířat na každau noc zkaušeli nowé swatby, a když wzešla zora, přetrhli swazek tří milostnic a železná lásky pauta, a kde koho zastihla noc, tam sobě lehl do zeleného a we stínu košatého stromu sladkého užíwal spánku. Wlny a lnu i oděwu potřeby neznali, w zimě koží z diwoké zwěře neb owčích za šat užíwali. Také žádný neznal říkati mé, nýbrž na spůsob žiwota mnišského, co měli, naše ústy, srdcem i skutky hlásali. U chléwů nebylo záwor, ani nezawírali dweří před nuzným, poněwadž nebylo ani zloděje ani laupežníka ani nuzného. Žádný zločin nebyl u nich těžší jak krádež a laupež; zbraní žádného spůsobu newídali; toliko šípy měli, a to ke střílení zwěře. Co dále? ach bohužel! dobré w opak, obecné we wlastní se obrátilo, bezpečné chudobě jindy milé jako zablácenému kolu se wyhýbali a ji zamítali, poněwadž dychtiwost jmění prudčejší ohňů Aetniných we wšech zahořela. Když to a takowé zlé ode dne ke dni hůř a hůře se zmáhalo; křiwdu, které předtím nikdo činiti neznal, jeden od druhého sobě učiněnau trpěliwě snášel, a u koho by si žalobau swau stěžowal, neměl saudce nebo knížete. Potom kdož byl we swém kmenu neb we swém pokolení jmín za osobu poctiwější w mrawích neb wážnější pro bohatstwí, k tomu bez biřice, bez pečeti, ze swobodné wůle přicházeli a o pochybné záležitosti i o křiwdy sobě učiněné bez ujmy swobody se přeli. Mezi těmi wznikl muž jeden jménem Krok, dle jehož jména znám jest hrad již stromy zarostlý, stojící w lese, který leží při wsi Ztbečně. Muž ten byl we swých pokoleních naskrz dokonalý, statků zemských hojnost maje, w uwažowání saudů rozšafný, a k němu nejen z jeho wlastních pokolení nýbrž z kmenů celé země, jako wčely k aulům, tak wšichni sbíhali se k saudům pro rozhodnutí. Tento taký a takowý muž neměl mužského potomstwa, splodil wšak tři dcery, kterým příroda udělila nemenších, než obyčejně mužům, pokladů maudrosti.

4\. Z nichž nejstarší nazýwala se Kázi, která Medei Kolchické w býlí i wěštbách, a mistru Pæonskému w umění lékařském ničeho neodewzdala; neb často spůsobila, že Sudice upustily od díla nekonečného,

Sám i osud ke swé kauzlem přinutkala wůli. Pročež také obywatelé této země, když se něco ztratí, čehož žeby zase dostati mohli nemají naděje, takowé mají příslowí o ní: Toho ani Kázi nedowede nawrátiti.

Když ta k porozené Cererau jest odňata kněžně, podnes spatřuje se mohyla její, od obywatelů země na památku panownice welice wysoko nanesená na břehu řeky Mže, wedlé cesty, kudy se chodí do krajin župy Bechyňské přes horu řečenau Osek.

Hodná chwály bylať, druhá wšak we wěku Tetka, 

Bez muže též, nosu pak čiprného ženština welmi, která dle jména swého wystawila Tetín, hrad powahau místa welice pewný na wrchu skály příkré nad řekau Mží. Tato naučila hlaupý a newědomý lid ctíti Oready, Dryady, Amadryady i klaněti se jim, a celau powěrnau nauku a bezbožné řády zawedla; jakož doposud mnozí wesničané jako pohané jeden studánky neb ohně ctí, druhý hájům a stromům neb kamenům se klaní; jiný wrchům neboli chlumům obětuje, jiný k modlám hluchým a němým, které sám udělal, se modlí a jich prosí, aby dům jeho a jej samého ostříhaly. Třetí wěkem nejmladší, ale maudrostí předčící, nazýwala se Libuša, která též wystawila hrad tehdáž welmi mocný wedlé lesa, který se táhne ke wsi Ztbečnu, a dle swého jména jej nazwala Libušin. Ta byla mezi ženami prawě jediná žena, w radách prozřetelná, w řeči jistá, těla cudného, mrawů šlechetných, w rozsuzowání pří lidských za žádným nezůstáwala, ku každému wlídná, ale wíce líbezná, ženského pohlawí ozdoba a sláwa, úkoly mužské konajíc rozšafně. Ale poněwadž nikdo není weskrze blažený, žena takowá a také chwály hodná, ach neštastná powaho lidská! byla hadačka. A poněwadž lidu zwěstowala mnoho a prawdiwě budaucího, wšechen onen národ, wešed w obecnau radu, po smrti jejího otce, ji předstawil sobě za saudce. Toho času mezi dwěma obywateli, kteří wynikali bohatstwím a rodem a kteří byli jako wůdci nad lidem, wznikla jest nemalá pře o mez sausedného pole. Kteřížto tak se pustili mezi sebau do hádky, že jeden druhému nehty wjeli do hustých wausů, a holými nadáwkami s prstem pod nosem hanebně se tupíce, s křikem wešli do dwora a u welikém hluku předstaupili před kněžnu i aby dle sprawedliwosti spornau wěc mezi nimi rozhodla, snažně žádali. Ona zatím, jak jest rozpustilá wilnost žen, když nemají muže, jehož se báti, na loket podepřena, jak by byla práwě porodila, wysoko na wyšíwaných poduškách měkaučce sobě poléháwala. Když pak, jdauc cestau sprawedliwosti, na osobu lidí nehledíc, záležitost celé pře mezi nimi wzniklé we staw prawý uwedla, tu ten, jehož pře líčení na saudě neobdrželo za wyhranau, wíce než slušno se rozhněwaw, několikkrát hlawau zatřásl a dle zwyku swého třikrát holí na zem udeřil, a bradu z plných úst slinau poprskaw, zwolal: O křiwdo mužům nesnesitedlná! žena štěrbiwá mužské saudy lstnau myslí koná. Wíme zajisté, že žena, stojíc neb na trůně sedíc, málo rozumu má; tím méně, když na poduškách leží? Tehdy wěru spíše spůsobná jest ku přistaupení muže, než aby bojowníkům nalézala práwa. Neb jisté jest, že wšecky ženské mají dlauhé wlasy, ale krátké rozumy. Lépe jest umříti, než aby mužowé to snášeli. Nás jediné, w hanbu wšem národům a kmenům, opustila příroda, že nemáme spráwce a mužského sauda, že nás tisknau ženská práwa. Na to kněžna, pohanění swého nedbajíc a bolest srdce ženským studem zastírajíc, usmála se, a prawila: Jest tak, jak díš; ženská jsem, jako ženská se chowám; ale proto se wám zdám málo rozuměti, že wás nesaudím metlau železnau; a protože žijete bez bázně, práwem mě málo wážíte. Neb kde bázeň, tam je kázeň. Ale nyní jest welice potřebí, abyste měli spráwce krutějšího než jest ženská. Tak také holubi někdy bělawau kání, již si byli zwolili za krále, pohrdli, jako wy mnau pohrdáte, a zwolili si za kníže jestřába, mnohem drawějšího, kterýž wymýšleje winy, začal zabíjeti jak winné tak newinné, a odtud do dneška žere holuby jestřáb. Jděte nyní domů, a koho zejtra zwolíte za pána, toho já přijmu za manžela. Mezitím powolala předřečené sestry, kterými wládla podobná běsstwí, jejichž jak i swým wlastním čarodějnickým uměním šálila lid we wšem; neb Libuša sama byla, jak jsme již prawili, hadačka jako Kumejská Sibylla, druhá kauzelnice jako Kolchická Médea, třetí čarodějka jako Aeejská Cirka. Jakau té noci radu wzaly ony tři Wzteklice, neb co tajného wykonaly, ač se newědělo, wšak ráno wšem slunce jasněji se zjewilo, když sestra jejich Libuša jak místo, kde přebýwal budaucí kníže, tak i kdo byl, zejména oznámila. Kdož medle byl by myslil, že sobě kníže od pluhu wyžádají? Neb kdož by byl wěděl, kde oře ten, jenž měl býti spráwcem lidu? Wšak čehož by newědělo hadačské ďábelstwí? Aneb což jest, čeho by nedowedlo čarodějnické umění? Mohla Sibylla národu Římskému předpowědíti pořádek příběhů skoro až do saudného dne, ana, lze-li wěřiti, i o Kristu wěštila, jakož jistý doktor w řeči swého kázání werše Virgilia uwodí z osoby Sibylliny o příchodu páně složené. Mohla Médea bylinami a čarowáním častěji s nebe swésti Hyperiona a Berecynthii; mohla deště, blesky a hromy wylákati z oblaků; mohla krále Eiaka ze starce učiniti mladíkem. Čarami Cirčinými proměněni jsau towaryši Ulyxowi w podoby rozličné zwěře a král Pikus we ptáka, který se podnes nazýwá picus, to jest straka. Což diwu? Jaké wěci učinili Magowé w Aegyptě swým uměním, kteřížto čarami swými skoro tolik diwů wykonali, jako se prawí, že boží sluha Mojžíš spůsobil mocí boží. O tom potud.

5\. Druhého dne, jak bylo nařízeno, bez prodlení swolala sněm, shromáždila národ; sešli se wšichni wespolek; žena sedíc na wysokém stolci oslowila hrubé muže: O lide politowání hodný welice, který swobodně žíti neumíš; swobodu, které žádný statečný muž neztrácí leč se žiwotem, wy ne bezděky zamítáte, a nezwyklé služebnosti šíje swé dobrowolně poddáwáte. Ba pozdě budete darmo litowati, jako litowaly žáby, když wodní had, kterého sobě udělaly králem, začal je usmrcowati. Nebo jestli newíte, jaká jsau práwa knížecí, pokusím se wám o nich powědíti krátkau řečí. Předně jest lehko kníže dosaditi, ale těžko jest dosazeného ssaditi. Nebo který nyní jest pod waší mocí, jestli jej powýšíte za kníže nebo nic, ale až bude powýšen, budete wy a wšecko waše w jeho moci. W jeho pohledu budau se zimnicí třásti kolena waše, a jazyk oněmělý přilípne se k suchým ústům. K jeho promluwení z welké bázně sotwa odpowíte: tak pane, tak pane. On pak pauhým pokynutím swým bez wašeho potazu onoho odsaudí, onoho utratí, onoho dá uwrhnauti do wězení, onoho oběsiti na šibenici. Wás samy a z wás, kohož se mu zachce, jiné učiní poroby, jiné sedláky, jiné poplatníky, jiné wýběrčími, jiné katy, jiné biřici, jiné kuchaři nebo pekaři, jiné mleči. Ustanowí sobě také plukowníky, setníky, wládaře, dělníky na winnicích a na polích, žence obilí, kujce zbraní, šewce rozličných kožišin a koží; syny waše i dcery wezme k službám swým; také ze skotu wašeho, z koní neb klisen neb dobytka nejlepší wezme dle swé libosti. Wšecko, co jest wašeho lepšího, we wsech, w polích, rolích, w lukách, we winnicích pobéře a obrátí k užitku swému. Což mnoho prodléwám? Neb nač to mluwím, jako abych wás strašila? Zůstáwáte-li při swém předsewzetí a neklamete-li slibem swým, již wám jméno knížete a místo, kde jest, oznámím. K tomu chasa sprostá zajásala křiky smíšenými; jedním hlasem wšichni žádali, aby jim dán byl kníže. K nimž ona: Hle, prawila, hle za oněmi horami, a ukázala na hory prstem, kdežto řeka ne tak welká jménem Bělina, a na břehu jejím známa jest wesnice, řečená Stadici. W okrsku jejím jest aulehle, w délce i šíři 12 loket, která ku podiwu, ač leží uprostřed mezi tolika rolemi, předce k žádné nenáleží roli. Tam kníže wáš oře dwěma woly strakatýma; jeden wůl má bílau pásku kolem a hlawu bílau, druhý jest od čela po zádech bílý, a maje zadní nohy bílé. Nyní, jestli wám libo, wezměte mau řízu a klok i také přewlaky, jaké se sluší na kníže, a jděte i wyřidte muži wzkázání od národu i ode mne, a přiweďte sobě kníže a mně manžela. Jméno muže jest Přemysl; kterýžto na hrdla a hlawy waše wymyslí mnohá práwa; nebo toto jméno znamená po latinsku praemeditans neb superexcogitans, to jest rozmýšlející neb přemýšlející. Jeho pokolení potomní bude w celé této zemi panowati na wěky a déle.

6\. Mezitím ustanoweni jsau poslowé, kteří by mužowi přednesli uzawření kněžny i lidu. Ty když kněžna widěla, ani wáhají, jako newědauce kudy, prawila: Což wáháte? Jděte bez rozpaků za koněm mým; ten wás dowede a přiwede zpátky prawau cestau, neb jest od něho ta cesta nejednau šlapána. Jest lichá powěst i také křiwé domnění, že ona kněžna jízdau příšernau wždy tam jezdíwala w saumraku nočním a zase wracela se před kuropěním; což ať bláhowec wěří. Co dále? Maudře kráčejí poslowé neučení, putují wědomě newědomí, jdauce za kročeji koně. Již pak byli přešli přes hory, již a již blížili se ke wsi, ku které šli; tu běžel chlapec jakýs w jich austřety, jehož tázali se, prawíce: Ei, dobrý chlapečku! zdali jest toto wesnice Stadici? a zdali jest w ní muž jménem Přemysl? Jest to, odpowěděl, wes, kterau hledáte, a hle! muž Přemysl na blízku w poli wolů popohání, aby dílo, které koná, rychleji dokonal. K němuž poslowé přistaupiwše, prawili: Muži blažený, kníže nám bohy splozený! A jak je zwyk sedláků, není dost jednau říci, než hubau nadmutau opětowali:

Zdráw bud kníže, a opět zdráw, wší chwály přehodný;

Pusť woly, raucha změň, na komoň ten rač posadit se.

Raucha pak ukazují, koně též, an wesele řehce. Paní naše Libuša a wšechen lid wzkazuje ti, abys brzy přišel a přijal panstwí tobě a potomkům twým sauzené. Wšecko naše a my sami w twých rukau jsme, tebe za kníže, tebe za saudce, tebe za spráwce, tebe za ochránce, tebe jediného za pána wolíme. Ku kteréžto řeči muž maudrý, jako předwídaje wěci budaucí, zastawil, a otku, kterau držel w ruce, wdružil w zemi, i pustiw woly, prawil: jděte, odkud jste přišli; kteřížto ihned rychleji, než wyřčeno, z očí zmizeli – a nikde wíce nejsau spatřeni. Ale líska, kterau byl w zemi wdružil, wypustila tři wysoké prameny a, což wíc ku podiwu, s listy a s ořechy. Mužowé pak, widauce tyto wěci, ježto se dály, stáli jsau zaraženi. Kteréž on wlídným spůsobem hospodářů zwal k snídaní, i wyňal z kabele lýčené chleb plesniwý a kus sýra, a tu kabeli položil na tráwu na místě stolu a na hrubý ubrus a t. d. Zatím když snídali, když wodu z lahwice pili, dwa prameny čili odnože uschly a opadly, ale třetí rostl tím wýše a šíře. Z toho wzniklo hostem ještě wětší podiwení s bázní. A on dí: co se diwíte? Wězte, že z našeho pokolení mnoho se pánů zrodí, ale jeden pokaždé bude panowati. Ale kdyby paní waše nebyla s tau wěcí tak spěchala, nýbrž po malau chwíli osudů běžících čekala, by pro mne byla tak brzo neposlala, kolik synů panowničích by se narodilo, tolik pánů měla by waše země.

7\. Potom oděn we knížecí raucho, a wzaw obuw králowskau, wsedl na koně bujného oráč; wšak nezapomínaje na swůj staw, wzal s sebau swé střewíce weskrze z lýčí ušité, kteréž kázal chowati pro budaucnost, i chowají se na Wyšehradě w komoře knížecí až podnes a na wěčné časy. Stalo pak se, když šli nadcházkami, a poslowé předce ještě jakožto s pánem zánowním nedůwěřowali si wolněji mluwiti, než jako holubi, když k nim nějaký cizí přiletí, z počátku se ho bojí, ale brzy w letu samém naň si zwyknau a jako za swého jej mají a milují, tak oni, když jdauce rozpráwěli a řečmi cestu sobě ukracowali i šaškujíce žertownými řečmi na unawení zapomínali, jeden, který byl smělejší a prostořečejší, řekl: O, pane! powěz nám, nač jsi tyto střewíce z lýčí ušité, které k ničemu nejsau, než aby je zahodil, nám kázal schowati, nemůžeme se dosti nadiwiti. Jimž on dí: Na to jsem je dal a dám schowati na wěky, aby naši potomci wěděli, odkud jsau pošli, i aby žiwi byli wždy w bázni a nedowěřowali, aby lidí sobě od boha swěřených netiskli nesprawedliwě z hrdosti, poněwadž wšichni jsme rowni učiněni od přirozenosti. Nyní wšak buď zase mně dowoleno, wás se tázati, zdali jest chwalitebněji, z chudoby powýšenu býti k hodnosti, čili z hodnosti uwrženu býti w chudobu. Zajisté odpowíte mi, že jest lépe powznešenu býti k sláwě než sejíti w nauzi. Ale jsau mnozí z wysokého rodu pošlí, potom wšak w potupnau nauzi uwedení a bídní učinění, kteří, když jiným powídají, jak předkowé jejich byli slawní a mocní, newědí, že sami sebe tudy wíc tupí a hanobí, poněwadž ztratili to swau nedbalostí, co oni měli swau pilností. Nebo štěstí pořád tak w kostky hraje kolem swým, že teď ty powznese nejwýše, teď ony pohrauží nejníže. Tudy býwá, že hodnost pozemská, která někdy byla k sláwě, ztratí se k hanbě. Ale chudoba ctností přemožená neskrýwá se pod wlčí koží, nýbrž wítěze swého powznáší do nebes, jehož někdy byla s sebau strhla do pekel.

8\. Když pak potom cestu dokonali a již již přicházeli ke hradu, kněžna obstaupená swými dwořany přispíšila wstříc, a podawše sobě prawic u welkém weselí wešli do příbytku, usadili se na pohowkách, jídlem a pitím těla posilnili, ostatní noční čas Venuši a Hymenaeowi wěnowali. Tento muž, který w prawdě pro mužnost zasluhuje zwán býti mužem, lid tento bujný zákony uwázal, a národ nezkrocený mocí panownickau zkrotil, a w poddanstwí, které jej nyní tíží, uwedl, i wšecka práwa, kterými země tato nyní se řídí a sprawuje, sám s Libuší samau nalezl.

9\. Mezi těmito prwopočátky práw jednoho dne řečená kněžna, duchem wěštím pobádána, před mužem swým Přemyslem a u přítomnosti jiných starších lidu takto jest prorokowala:

Spatřuji hrad, jenž sláwau swau bude hwězd se dotýkat.

Jest w lese místo, jehož wzdálí od wesnice této

Třidcet jesti honů, jež Wltawa řeka obíhá. 

To z půlnoční strany ohrazuje welmi hlubokým dolem potůček Brusnice, na polední pak straně hora welmi skalnatá, která od skal (latině petrae) slowe Petřín, přewyšuje okolí. Hora pak toho místa skrčuje se na spůsob delfína, mořského wepře, směřujíc k řece swrchu jmenowané. Tam když přijdete, najdete člowěka uprostřed lesa, an dělá práh k domu. A poněwadž u nízkých dweří i welcí páni se shybují, dle té příhody nazwete hrad, jejž wystawíte, Prahau. W tomto hradě budaucně někdy wzejdau dwě zlaté oliwy, které wrškem swým proniknau až do sedmého nebe a po celém swětě budau se zářiti znameními a zázraky. Je budau obětmi a dary ctíti a k nim se modliti wšecka pokolení země české a druzí národowé. Jedna z nich bude slauti Wětsí Sláwa, druhá Woje utěšení. Byla by wíce mluwila, kdyby byl duch zlý a prorokující neodstaupil od božího tworu. Ihned šli do starého lesa, a nalezše znamení sobě dané, na předřečeném místě wystawili hrad panující celé zemi české, Prahu. A poněwadž toho času panny této země beze jha dospíwaly jako Amazony, dychtiwy jsauce wojenských zbraní a berauce sobě wůdkyně, rowněž jako jinochowé wojenstwí prowozowaly, lowů po lesích na spůsob mužských pilný byly, ne mužowé jich, než oni sobě muže, které a kdy chtěly, bráwaly, a jako národ skythický, Plawci čili Pečenci, muž a žena w oděwu žádného rozdílu neměli; z toho tak welice se zmohla ženská smělost, až sobě na jedné skále, nedaleko od hradu prwé řečeného, wystawily hrad polohau místa pewný, kterému od názwu panen dáno jest jméno Děwín. Což widauce jinochowé, na ně přílišným hněwem se rozhněwawše, we mnohem wětším počtu spolu se sebrali, a nic dále než na zatraubení na jiné skále mezi chrastím wystawili hrad, jejž nynější nazýwají Wyšehrad, ale tehdáž od chrastí byl wzal jméno Chrastěn. A poněwadž často panny byly chytřejší ku přelstění jinochů, často pak zase jinochowé udatnější než panny, byla brzy wálka mezi nimi, brzy pokoj. A když měli mezi sebau příměří, oblíbily si obě strany, aby složili jídla a pití ke společným hodům i aby po tři dni měli beze zbraní slawné hry wespolek w ustanoweném místě. Což wíce? Nejinak jinochowé dali se w hody s díwkami, než jakoby drawí wlci, hledajíce jídla, wešli do owčína. Prwní den stráwili w kwase a welikém pití wesele.

Žízeň chtíce hasit, znowu jsau dostáwali žízně,

Sotwa pak na noční až čas chtěli mládci radost swau odložiti.

Noc byla, měsíc jest zářil se na nebi jasném, 

W tom zatraubil w roh kdosi z nich, a dal znamení jim, prawě:

Hráliť dost jste a jedli i též i dosti pili jste, 

Wstantež, Krásopaní zlatá trubkau zwe šepotnau. 

A hned wzali každý jednu pannu. Když pak bylo ráno a již byl učiněn pokoj, odnesše Cereru a Baccha z jejich hradu, zdi prázdné Lemnenskému odewzdali Vulkanu. A od toho času, po smrti kněžny Libuše, jsau u nás ženy pod mocí mužů. Než poněwadž

Wšem nastáwá jít, kam Numa zašel jako Ankus, Přemysl již jsa wysoko w létech, po ustanowení práw a zákonů, k tomu, jejž za žiwobytí ctil jako boha, zeti Cereřinu, wzat jest, po němž Nezamysl nastaupil jest. Toho když smrt wzala, dostala se Mnatowi knížecí berla. Když ten sešel se swěta, ujal se Wojen ředidla. Po jeho sjití sprawowal Unislaw knížetstwí. Jeho žiwot když přetrhly Sudice, Křesomysl postawen jest na wrch stolice. Když nebylo jeho, dosáhl Neklaň stolce knížecího. Když on se swěta sešel, Hostiwít na stolec wzešel. O těchto pak knížatech jak o žiwotě tak o smrti jejich mlčí se, jednak poněwadž jsauce w poddanstwí břicha a sna, newzdělaní, neučení, podobali se dobytku, jimž wěru proti přirozenosti tělo bylo k rozkoši, duch k obtíži; jednak že nebylo nikoho za onoho času, kdožby písmem zachowal pamět jejich skutků. Než mlčme o nich, o kterých se mlčí, a nawraťme se tam, odkud jsme se maličko odchýlili.

10\. Hostiwít pak splodil Bořiwoje, který prwní z knížat křtěn jest od ctihodného Methudia, biskupa na Morawě, za časů císaře Arnulfa a Swatopluka tamže morawského krále. Aniž wšak neměl jsem za zbytečné, do tohoto mého díla krátce písmem wetkati bitwu, o které jest zpráwa z powěsti, a která dáwno předtím prwé, za času knížete Neklana, na poli, které slowe Tursko, swedena byla mezi Čechy a Lučany, kteří se nyní od nowějších dle hradu Zatče nazýwají Zatčané. Od čeho wšak za starodáwna lid ten nazýwán byl Lučané, nemíním pominauti mlčením. Totiž krajina ona dělí se na pět žup dle polohy míst. Prwní župa leží na potoce řečeném Hutná. Druhá jest na obau stranách řeky Uzky. Třetí rozkládá se okolo bystřiny Brocnice. Čtwrtá, která se také nazýwá lesní, leží w podkraji řeky Mže. Pátá, která jest uprostřed, nazýwá se Lauka, překrásná na pohled a bohatá na užitek, welice úrodná na setbách a hojnost mající luk, odkud také župa ta wzala jméno; neb lauka slowe latině pratum. A poněwadž krajina tato nejprwé, mnohem dříw než založen jest hrad Zateč, obydlena byla od lidí, práwem obywatelé její od krajiny nazwáni jsau Lučané. Jim stál w čele kníže, jménem Wlastislaw, muž wálečný a we wálečných zbraních statečný i w radách nad míru lestný; a byl by dobře mohl jmenowán býti w bitwách šťastným, kdyby ho nebyl poslední osud stihl koncem nešťastným. Nebo byl proti Čechům častěji zdwihl wojnu, a wždy přízní štěstí wálečného a řízením bohů obdržel wrch, a wšed do jejich země častěji wražděním, pálením a laupením ukrutně ji pohubil, ano předstawené lidu tak welice stísnil w moci, že sklíčeni jsauce w malém hrádku, jenž slowe Lewý Hradec, báli se wtrhnutí nepřátel do hrádku. On wystawil hrad, jejž dle jména swého nazwal Wlastislaw, mezi dwěma wrchy, Medwězí a Připetí, totiž na pomezí dwau žup, Bílinska a Litoměřicka, a wložil do něho muže zlé k aukladům proti obojímu lidu, protože ti pomáhali straně české. A jakož we wšem běhu wěcí štěstí powznásí, protiwenstwí pokořuje srdce lidská, z welkého prospěchu, kterého wždy dosahowal w bojích, powýšilo a powzneslo se srdce knížete, tak že w hrdé mysli zadychtil celé Čechy obdržeti. Ach! mysl lidská, neznajíc budaucnosti, často se oklamá swým domyslem; často se stáwá, že se před zkázau srdce powznese, jakož před radostí často poklesne. Ihned nadmut bujnau hrdopýchau, wěděti chtěje, jakau by wládl silau, wyšle meč wšudež celau krajinau pod takowau knížecího rozkazu wýminkau, aby kdožkoli přesahující wýškau těla meče míru wytáhl by zdlauhawěji, než kázáno bylo, na wojnu, bez rozdílu pokutowán byl mečem. Když rychleji než to wyřčeno shledal sebrané w ustanoweném místě, stoje uprostřed na náspu, shromážděním lidu obstaupen, podepřen na štít a mečem w ruce máchaje, takto počal mluwiti: O bojowníci, w jichžto rukau poslední se nachází wítězstwí, prwé jste nejednau zwítězili, nyní wykonanau wěc konáte. Nač potřebí zbraně? Zbraně jměte se nositi na znamení wojenstwí. Ale raději sokoly, krahuje, kulichy a wšechen takowý druh ptactwa, které jest wíce pro wyražení a pro hračku, s sebau wezměte, abychom jim masa nepřátel, ač jen postačí-li, dali k jídlu. Boha wojny a paní wojny bohyni, která mi učinila wšeliké dobrodiní, za swědky beru, a na jílec meče swého přísahám, který w ruce držím, že na místo jejich dětí dám štěňata k prsům matek wložiti. Zdwihněte korauhwe, nechte prodléwání; wždy hotowým škodil odklad. Jděte již rychle a zwítězte šťastně. I zdwihl se hlas až k nebesům; dobrý a špatný, udatný a nestatečný, mocný a slabý břinčeli zbraněmi; mrzácká kobyla poskakowala jako bujný hřebec w bitwě.

11\. Mezitím jakási žena, jedna z počtu Wzteklic, zawolawši k sobě pastorka, který již chtěl‚ táhnauti do bitwy, prawila k němu: Ač není přirozeno macechám, aby dobře činily swým newlastním, wšak nezapomínajíc swazku s otcem twým, chci tě ostřici, abys mohl žiw býti, chceš-li. Wěz, že čarodějnice čili můry české swými čarami přemohly naše Wzteklice, pročež naši wšichni do jednoho zahynau, a wítězstwí dáno bude Čechům.

Této zkáze abys mohl ty w onu chwíli ujiti, koho w prwním setkání zabiješ, který bude stati proti tobě, uřež mu obě uši a wstrč do mošny swé, a mezi. obojíma nohama koně udělej mečem wytaženým čáru na zemi na spůsob kříže. Nebo když to učiníš, přetrhneš tím newiditedlné wazby, kterými koně waši hněwem bohů jsauce swázáni budau mdlíti a padati, jako dlauhau jízdau unaweni. A hned wsedna na kůň, obrať záda, a když se strhne za tebau welký třeskot, nic se neohlížej zpátky, nýbrž pospěš si útěkem, a tak ty sotwa jediný ujdeš. Nebo ti bohowé, kteří wás doprowázeli do bitwy, obrátili se na pomoc wašim nepřátelům. Naproti tomu zatím když Čechowé k odporu postačiti nemohli, když totiž nepřátelé již tolikkrát nad nimi zwítězili, jediná spása byla přemoženým žádné nedoufati spásy. Ale jako wždy lidé newěřící a tudy k zlému wíce náchylní, když je opauštějí síly a dobré wlastnosti, hned k horší stránce neprawosti se obracují; nejinak lid ten marnému modlářstwí oddaný, wíce klamům wěřící, zaufajíce již nad silami a zbraněmi wojenskými, obrátili se k jisté hadačce, a tázali se jí i žádali, aby powěděla, coby bylo činiti w takowém nebezpečném stawu wěcí, nebo jaký konec bude míti nastáwající bitwa. Ona, jakž byla plna ducha wěštího, nezdržela jich dlauho obojetnými okolky. Chcete-li, dí, dosáhnauti sláwy wítězstwí, musíte napřed rozkazy bohů wykonati. Tedy obětujte bohům swým osla, aby se wám dostala jejich ostraha. Tuto obět učiniti káže nejwyšší Jupiter ano i Mars a sestra jeho Bellona i Cereřin zet. Wyhledán tedy ubohý oslíček a zabit, i jak kázáno bylo, rozsekán na tisíc tisíců kausků a ode wšeho wojska rychleji než řečenp sněden. Když takto jídlem posíleni byli oslím – zázraku wěc podobná – spatřil jsi tlupy weselé a umříti hotowé muže jako lesní wepře; a jako po wlhkém mraku býwá slunce jasnější a oku lahodnější, tak po welké malátnosti wojsko to bylo čilejší a k boji smělejší.

12\. Mezitím kníže jejich Neklan bojácnější než zajíc a na útěku rychlejší než panther nastáwající bitwy se strachowal, a čině se nemocným, w řečeném hradě se schowáwal. Co měly činiti audy bez těla? nebo bojowníci w bitwě bez wůdce? Byl toho času jeden muž, krásau těla wýtečný, dle wěku i dle jména Tyr (junák); a byl po knížeti druhý w mocnosti; který, byť tisíc naň dotíralo w boji, žádného neznal se báti, žádnému ustaupiti. Toho kníže podtají k sobě powolal, a kázal mu, aby jeho odění wzal na se, i s wědomím jen několika služebníků nařídil mu, aby wsedl na knížecího koně a na jeho místě aby šel před bojowníky do bitwy, která nebyla daleko od hradu, než jako na dwa hony wzdálí. Přišli na pole od obau wojsk umluwené; ale Čechowé dříwe opanowali wršek uprostřed pole stojící, s něhož by widěli nepřátely ani přicházejí, a ten, kterého měli za kníže, Tyr, aby stoje na powýšeném místě, mluwiti mohl k bojowníkům. Kdyby lze bylo wůdci, prawil, slowy dodati statečnosti wojínům, wšelijakými bych wás pozdržel řečmi širokými. Ale poněwadž stojí nepřítel před očima a málo zbýwá času k napomínání, bud mi wolno třeba jen málo slowy wás powzbuditi. Wšechněch jest w bitwě stejná k boji oddanost, ale nestejná zwítězení možnost. Oni pro sláwu několika bojují, my potýkáme se pro wlast a pro swobodu lidu i swau i pro poslední spásu. Oni, aby pobrali cizí statek, my abychom obránili drahé dítky a milé manželky. Seberte síly a zmužte se. Nebo bohy swé, kteří dotud byli wámi uraženi, smířili jste obětmi, kterými chtěli býti smířeni. Tedy strašliwosti jejich nestrachujte se, protože ti, jimž překáží strach w bitwě, tápají w nejwětším nebezpečenstwí; smělost pak zdí jest, smělým i bohowé sami pomáhají. Wěřte mi, za oním ležením položena jest waše spása a sláwa. Ale ukážete-li nepříteli záda, smrti předce neujdete. Wšak byť smrti! ale hůře než smrt díti se bude; oni manželky waše před wašima očima zprzní, a w klíně jejich dítky mečem zabijí a ku kojení jim štěňata dají; poněwadž přemoženým jediná je ctnost, wítězům ničeho neodepříti. Mezitím kníže lucký, srdce ukrutného, w čele lidu hrdého, kterým i podnes od zlého ducha wštípeno jest pychati, přicházeje s druhé strany, když widěl, že nepřátelé neustupují z místa, kázal swým chwilku postáti; w tom, jako by želel osudu nepřátel, takowými slowy pobádal myslí swého lidu: O bídné duše lidí bázliwých; darmo chytají se kopců, kterým se nedostáwá sil a wálečného umění; neprospěje kopec, když srdnatost mdlá jest. Widíte, že w rowném poli nesmějí se wám postawiti, ba nemýlím-li se, již se mají k útěku. Wy wšak, prwé než utekau, obořte se na ně úprkem náhlým a učiňte spůsobem zwyklým, aby pod nohami wašimi zdrceni byli jako sláma ničemná. Šetřte, abyste krwí zbabělců neposkwrnili mohutných kopí, ale raději wypusťte ptactwo, které s sebau nesete, abyste těmi sokoly postrašili bojácné šiky jako holuby. Což když se stalo, byla takowá haušť rozličných ptáků, že křídly jejich zatmíwalo se nebe jako mrakem deštowým nebo za černé bauřky. Když to spatřil neohrožený Tyr, přetrhnuw řeč začatau, prawil ke swým: Stane-li se snad, že padnu w bitwě, pohřběte mě w tomto pahrbku, a udělejte mi hrob na wěky slawný neb památný; pročež podnes nazýwá se žarowištěm udatného bojowníka Tyra. A hned wyskočiw, jako weliký balwan skály, který bleskem uražen, s wrchu wysoké hory padá po příkře a strhuje wšecky překážky, tak nejinač wtrhnul rek udatný Tyr do nejhustších klínů nepřátel. A jakoby někdo w zahradě slabé makowice podsekáwal železem, tak sekal mečem hlawy nepřátel, kteří se mu bránili, až pln šípů, jako ježek uprostřed seče padl na welikau hromadu zabitých. Neznámo jest, kdo od koho a jakau ranau jedenkaždý padl, jen tolik wíme zajisté, že Čechowé dobyli wítězstwí a Lučtí wšichni byli zabiti až do jednoho, totiž mimo toho, kterého prwé wystřáhla macecha, když šel do bitwy. A ten když wykonal, co mu byla kázala macecha, zachrániw se přerychlým útěkem, a když rozčilen přišel domů, hle oplakáwala se manželka jeho co zemřelá. Kterauž když muž její spatřil, jak odkryl její obličej (wěc na pohled smyšlená), widíno, že mrtwola měla w ženském prse ránu a uši usečeny. Tu muž, wzpomněw si, co se bylo stalo w bitwě, wytáhl uši z mošny se zakrwácenými náušnicemi, a poznal, že ona byla w podobě onoho, kterého byl co protiwníka zabil w boji.

13\. Poté Čechowé, wšedše do oné země a hubíce ji, kdež nikdo neodporowal, hrady rozbořili, wesnice spálili, mnoho kořistí wzali. Mezitím našli syna knížecího skrytého u jedné stařičké ženy. Kteréhožto když spatřil kníže, ač jsa pohan, předce jako dobrý katolík, hnut jsa milosrdenstwím k němu, nad mladým wěkem a podobau jeho se slitowal, a wystawiw nowý hrad w poloze na rowině, jménem Drahauš, nad břehem řeky Ohře wedlé wsi Postoloprt, kdež se nyní spatřuje klášter panny Marie, odewzdal hrad i pachole wychowateli, kterému ho prwé otec jeho byl poručil, jménem Durynkowi, kterýž byl ze Srb rodem, nešlechetností nad lidským spůsobem, muž horší než nejhorší a každé drawé zwěře ukrutnější. Což owšem stalo se dle rady wšech županů, aby lid, který se rozprchnul, k synu panskému, totiž ku knížeti swému, jako wčely k swé matce se shromáždil; též kdyby se někdy chtěli dáti w odpor, aby w místě rowném lehčeji mohli býti dobyti, jakož i žeby se s člowěkem cizím tak hned nespikl lid domácí. Po takowém zařízení nawrátili se k domowu s welkau radostí, a wítězné orly donesli zpět na jich stanowiště.

Zatím onen Srbín nešlechetný, horší než newěřící, spáchal zločin ukrutný. Neb jednoho dne oznámili rybáři nemalé sebrání ryb we wodě tiché pod nowým ledem. Bylí led průhledný, jehož posud ani powětrnost nezkazila ani prach nepošpinil. Tu ten druhý Jidáš, Durynk, shledáwaje whodnau chwíli k wywedení zlosti swé, kterau dáwno byl zlau myslí, zlým duchem počal na bezžiwotí pána swého, prawil ku pacholeti: jděme chytat ryby, chtěje jej úkladně zabiti. Když tam přišli, prawil: O panáčku můj, podíwej se, hle jak plawau ryby pod wodau, wíc jich než tisíc. On pak, jakož pachole, po pacholetsku skloniw kolena, když se díwal na ryby pod ledem bezpečný, dostal sekerau do autlého krku, a jehož nepřítel ušetřil, toho wlastní wychowatel zawraždil. Wšichni odběhli od takowého diwadla. Onen pak horší než otcewrah, čeho nemohl jedním udeřením sekery, dokonal nožem, uříznuw hlawu swému panáčku jako prasátku. Kteraužto schowaw pod klokem, jako ku poctiwosti pánu swému, zaobalil do čistého kmentu, aby ji donesl ku knížeti, který mu jej byl poručil, nešťastník ke swé škodě. Nese bez prodlení smutné nadělení, doufaje za skutek takowý nesmírné dostati odměny; i našel kníže w Pražském paláci, an sedí w raddě se wšemi župany; a maje za nejlepší před očima wšechnéch weřejně oznámiti swůj skutek, wstaupil a pozdrawil kníže, zase pak pozdrawen byw stál a čekal. A když mu bylo dáno powolení, aby mluwil, řekl: Hle já, já sám jediný dowedl jsem toho sekerau, abyste wšichni bezpečně spali na obě uši pojednau. Neb často skrz jedinau a nejmenší jiskřičku, které hlídač domu nepozorně zanechá w drobném popelíčku, býwají ohnowé welicí, a nejen dům, uýbrž i sami páni domu powalí a upálí se. Tuto jsem já jiskřičku předešel, a předwídaje, že by wám někdy uškodila, uhasil, a wás i waše potomky, jako božským zjewením napomenut, od nastáwající zkázy zachránil Wy pak, kteří jste hlawami země, nalezte jméno skutku tomuto. Je-li to zásluha, učiňte, aby wšichni wěděli, jak mnoho jsem zaslaužil; pakli řeknete, že jest to zločin, jste mi ještě wíce powinni za to, že sami nepasete zločinu. Čili jste proto měli dítěte šetřiti, že otec jeho chtěl waše děti zabiti a štěňata přiložiti, aby ssáli waše manželky? Zajisté nejsau sladká wzteklá masa, ani není sladká břečka wlčí. Hle mstitel krwe otcowy, který by wám někdy byl škodil, leží poražen bez waší krwe. Ano jděte raději, přijměte panstwí čím spěšněji, které beze strachu držeti budete nawždy šťastnéji. A hned ukázal hlawu autličkau na talíři, na které ještě nic od žiwého člowěka nebylo sešlo, než toliko že byla řeči zbawena.

Zhrozil se kníže, srdce županů se chwěla, howor pomatený wzezwučel. Tehdy kníže odwrátil hlawu od daru ohawného, a otewřel ústa ku promluwení slowa takowého: Skliď s očí našich twé dary nešlechetnice; neprawosti twé sáhají přes míru a přes odpuštění, a nenalézají hodné pomsty. E tomu zločinu nelze wymysliti slušného nálezu ani dostatečného trestu. Což myslíš, žebych byl učiniti nemohl, cos ty učinil, kdybych byl chtěl? Mně pak bylo dowoleno zabiti nepřítele, ale ne tobě pána. Hřích, kterýms ty hřešil, jest wětší, než možná nazwati hříchem. Zajisté kdo by tě usmrtil nebo k usmrcení odsaudil, upadl by nejen we hřích, ale we dwojí hřích, protože by nesl i hřích, žes ty byl usmrcen, i hřích, žes ty usmrtil pána, za obojí ten hřích hřích ztrojnásobněný. A wšak, jestližes ty za tento zločin tak ukrutný očekáwal od nás nějaké odměny, wěz, že se tobě za welký dar tolik uděluje, abys ze tří smrtí jednu sobě zwolil, kterau budeš chtíti. Buď abys po hlawě skočil s wysoké skály, buď se oběsil swýma rukama na kterémkoli stromě, buď nešlechetný žiwot ukončil wlastním mečem swým. K tomu on, wzdychnuw sobě, prawil: Auwech, jak jest člowěku mrzuto, když se mu stane proti nadání. A hned odešel, a oběsil se prowazem na jedné wysoké olši. Odtud ta olše, pokud nebyla poražena, neb stála wedlé cesty, nazýwána jest olše Durynkowa. A poněwadž tyto wěci, jak se powídá, zběhly jsau se za starých časů, jsau-li prawdiwé čili neprawdiwé, zanecháwám při saudu čtenáře. Nyní se k wylíčení toho pamětihodného, co prawá hodnowěrných zpráwa připomíná, péro naše jakkoli tupé, wšak zbožné, brausí.

14\. Léta od narození páně osmistého dewadesátého čtwrtého křtěn jest Bořiwoj, prwní kníže we swaté wíře katolický. Téhož léta Swatopluk král morawský, jak se wůbec prawí uprostřed wojska swého zmizel jest a nikdež wíce newidín. Ale w prawdě tehdy spamatowaw se sám nad sebau, když uznal, že jest proti pánu swému, císaři a kmotru Arnulfowi nesprawedliwě a jako nepamětliw dobrodiní zbraně zdwihl – kterýž jemu byl nejen Čechy, nýbrž i jiné krajiny odtud až k řece Odře a odtamtud do Uher až k řece Hronu podrobil – hnut lítostí, w temnostech půlnočních, aniž ho kdo pozorowal, wsedl na koně, a prošed ležením swým, odjel na jedno místo, ležící na stráni hory Soboru, kdež předtím tři paustewníci we welkém a lidem nepřístupném lese podporau a pomocí jeho byli wystawili kostel. Tam když přišel, we skrytém místě w témž lese zabil koně swého, a meč swůj w zemi zahrabal, a když za swítání ranního přišel ku paustewníkům a oni newěděli, kdoby byl, jest oholen a oblečen w raucho paustewničí, i pokud žiw byl, zůstal nepoznán ode wšech; teprw když již poznal, že jest mu umříti, sám se mnichům, kdo by byl, oznámil, a hned umřel jest. Jehož králowství za krátký čas, ale méně šťastně, drželi jeho synowé, ježto je s část Uhři rozptýlili, s část Rakušané, s část Poláci až do základů nepřátelsky pohubili.

15\. Bořiwoj pak splodil dwa syny, Spytihněwa a Wratislawa, s onau, která byla dcera Slawiborowa, župana ze hrádku Pšowa, jménem Ludmila. Když on cestau wšeho smrtelného blaženě sešel, nastaupil w panstwí otcowské Spytihněw, a po jeho smrti obdržel knížetstwí Wratislaw, jenž pojal manželku jménem Drahomiř, z twrdého lidu lutického, kteráž i sama byla k wíře twrdší než skála, z krajiny řečené Stodor. Ta porodila dwa syny, Wácslawa bohu a lidem milého, a Boleslawa bratrowraždau ohawného. Kterak wšak milostí boží wždy předcházející a wšudež sprowázející kníže Bořiwoj došel swátosti křtu, aneb jakým spůsobem skrz jeho nástupce w krajinách těchto den ode dne se rozmáhalo swaté náboženstwí wíry katolické, nebo který kníže wěřící jaké a kolik kostelů jest wystawil ke chwále boží, mínil jsem raději pominauti, nežli nechuť čtaucím spůsobiti, protože jsem četl sepsání jiných o tom, něco w privilegii kostela morawského, něco w epilogu též země i země české, něco w žiwotě a umučení přeswatého našeho dědice a mučenníka Wácslawa. Neb i jídla se zprotiwují, která se častěji jídají. Stalo se pak to, což jsem swrchu podotkl, mezi těmito léty, které jsem doleji položil; neb jsem wěděti nemohl, kterého roku se co stalo nebo kterého času.

16\. Léta od narození páně 895.

> Léta od narození páně 896.  
> 
> Léta od narození páně 897.
> 
> Léta od narození páně 898.
> 
> Léta od narození páně 899.
> 
> Léta od narození páně 900.
> 
> Léta od narození páně 901.
> 
> Léta od narození páně 902.
> 
> Léta od narození páně 903.
> 
> Léta od narození páně 904.
> 
> Léta od narození páně 905.
> 
> Léta od narození páně 906.
> 
> Léta od narození páně 907.
> 
> Léta od narození páně 908.
> 
> Léta od narození páně 909.
> 
> Léta od narození páně 910.
> 
> Léta od narození páně 911.
> 
> Léta od narození páně 912.
> 
> Léta od narození páně 913.
> 
> Léta od narození páně 914.
> 
> Léta od narození páně 915.
> 
> Léta od narození páně 916.
> 
> Léta od narození páně 917.
> 
> Léta od narození páně 918.
> 
> Léta od narození páně 919.
> 
> Léta od narození páně 920.
> 
> Léta od narození páně 921.
> 
> Léta od narození páně 922.
> 
> Léta od narození páně 923.
> 
> Léta od narození páně 924.
> 
> Léta od narození páně 925.
> 
> Léta od narození páně 926.
> 
> Léta od narození páně 927.
> 
> Léta od narození páně 928.

17\. Léta od narození páně dewítistého dwadcatého dewátého, osm a dwadcatého dne měsíce Září, swatý Wácslaw, kníže české, lstí bratrskau we hradě Boleslawi umučen, wšel blaženě do wěčného dwora nebeského. Neb kterak Boleslaw, nehodný slauti bratrem muže swatého, lstiwě pozwal jest bratra swého k hodům, kterého w prawdě zamýšlel zawražditi, aby obdržel panstwí w zemi, nebo kterak před lidmi, ale ne před bohem, ukrýwal bratrowraždy winu, jest tuším dostatečně powěděno w oslawě umučení téhož muže swatého. Po jehož štastném žiwota skončení, druhý Kain, Boleslaw, obdržel knížetstwí, ach zle wyžádané. Za těch pak hodů, jak prwé řečeno, bratrowraždau zohawených narozeno jest dítě wýtečné z manželky knížete Boleslawa wýborné, kterému od příhody té dáno jest jméno Strachkwas, kteréžto jméno znamená: strašliwé hody. Nebo které mohau strašliwější býti hody, jak při kterých spáchá se skutek bratrowraždy. Tedy kníže Boleslaw, swědom. zločinu spáchaného, boje se trestů pekelných, přemýšleje wždy w duchu čilém, kterým a jakým spůsobem mohl by boha pro ten zločin smířiti, učinil slib hospodinu, prawě: Jestliže tento syn můj zůstane žiw, z celého srdce swého bohu jej zaslibuji, aby byl duchowním a slaužil Kristu po wšecky dni žiwota swého za můj hřích a za lid země této.

18\. Potom rodič, slibu swého nezapomenuw, když bylo pachole již k učení a rodičům swým welké potěšení, nemoha otec snésti, aby se učil před jeho očima, poslal jej do Řezna, a odewzdal pod řeholní péči opatu swatého Emmerama mučenníka. Tam jest zákonům církewním a řeholním naučen, tam w raucho mnišské oblečen, tam až do mužské síly odchowán. O dalším běhu jeho žiwota bude dále dostatečné powěděno. O skutcích pak knížete Boleslawa nemohl jsem zwěděti ničeho jiného wyprawowání hodného, než jedno, co wám oznámiti pokládám za prospěšné. Nebo sluha boží Wácslaw zůstawil kostel we hlawním sídle w Praze ke cti swatého Wíta mučenníka wystawený, ale, poněwadž jej smrt předešla, nezaswěcený. Ten aby zaswětiti ráčil biskup, jenž tehdáž předstawen byl kostelu Řezenskému, jménem Michal, kníže Boleslaw prosebně, wyprawiw posly s welkými dary a wétším slibowáním a přislibowáním, aby žádost jeho splnil, sotwa obdržel. K čemuž zajisté biskup sotwa by byl swolil, leč že pro pamět duše a pro spasení Wácslawa, přítele swého již zabitého, uzawřel tak učiniti, protože muž boží Wácslaw, pokud tělesně žil, s welkau náklonností byl jej ctil, jakožto duchowního otce a biskupa dobrotiwého. Nebo i biskup Michal podobně jeho sobě wywolil za syna nejmilejšího, tu jeho často nawodě k bázni a k lásce boží, tu jemu často posílaje dárků swých, kterých toho času nejwíce potřebowal nowý chrám Kristůw. Hned jak dosáhl kníže přání swého, lid wšechen a welmoži duchowní běželi wstříc biskupu přicházejícímu s pobožností, a s welkau poctiwostí a radostí přijali jej we přístřeší hlawního sídla Prahy. Což dále? Dne 22 Září wyswětiw kostel sw. Wíta mučenníka, biskup wesele se wrátil do swého domowa.

19\. Léta od narození páně dewítistého třidcátého Otto syn císaře Jindřicha pojal za manželku Edgidu dceru krále anglického.

Léta od narození páně dewítistého třidcátého prwního císař Jindřich krále Bodrců a krále dánského učinil křesťany.

Léta od narození páně dewítistého třidcátého druhého, čtwrtého dne měsíce Března, přeneseno jest tělo swatého Wácslawa mučenníka z Boleslawě hradu na hrad Pražský ze zawilosti bratra nenáwistiwého. Nebo bratr jeho Boleslaw, ode dne ke dni hůř a hůř čině, nejsa nikterak hnut lítostí nad zločinem swým, nemohl toho snésti w hrdé mysli, že pro zásluhy swého mučenníka Wácslawa bůh zjewowal nesčíslné zázraky nad rakwí jeho; pročež nařídil podtají služebníkům sobě wěrným, by jej přenesli do Prahy a w noci w kostele sw. Wíta pohřbili, aby tudy, když by bůh jaké diwy ukázal swatým swým k oslawě, nebylo přičteno zásluhám jeho bratra, než swatého Wíta mučenníka. O jiných jeho zlých skutcích neměl jsem za hodné wyprawowati, aniž jsem wěděl s jistotau. Jeden wšak jeho skutek dosti smělý a pamětihodný, který před časem wykonal za swého mládí, předce žádostiw jsem Lásce Waší wyprawowati. Bylt tento kníže Boleslaw, smí-li se nazýwati knížetem, jenž byl bezbožník a násilník, krutější Herodesa, střásliwějsí Nerona, přewyšuje Decia hrůzau neprawostí, Diokletiana ukrutností, odkudž získal sobě příjmí, že nazýwán jest Boleslawem Ukrutným. Neb tak byl přísný, že nic neřídil s předložením, nic dle rozumu, než wšecko činil dle wůle swé a dle mysli dojmu. Tudy stalo se, že w mysli swé uzawřel, aby sobě hrad dílem Římským wystawěl. A hned přednější z lidu swolal do jednoho a do posledního, i dowed jich k místu wedlé řeky Labe, a ukázaw místo, projewil jim tajemstwí srdce swého. Zde, prawil, chci a poraučím, abyste mi wystawili zed hradskau dílem Římským welmi wysokau do kola kolem. E tomu oni prawili: My, kteří jsme ústa lidu a wedeme w hodnostech wládu, my odpowídáme ti, že ani neumíme ani nechceme učiniti, co nařizuješ; neb také otcowé naši nic takowého prwé nedělali. Hle před očima twýma stojíme, a raději pod meč twůj než pod nesnesitedlné jho otroctwí šíje naše skláníme. Čiň co chceš; neb neuposlechneme, co rozkazuješ. Tu se kníže rozlítil w diwokém hněwu, a wyskočiw postawil se na spukřelém kmenu, který tam náhodau ležel we blátě, a wytasiw meč prawil: O! leniwci a leniwých otců synowé! Nejste-li polomužowé nebo špatnější než slupka hruščí, skutky slowa dokažte, a zdali jest lehčeji meči nežli jhu otroctwí šíje poddati, zkuste. Byla wěc hodná podíwání a pro drzost opowážliwého knížete ku podiwu. Nebo kdyby měl tisíc prawic na jednom těle ozbrojených, netřáslo by se tolik takowé množstwí lidí. Kteréžto když kníže widěl, že byli bledší než zimostráz, popadnuw jednoho, který byl prwní mezi staršími, za pačesy, seknuw, jak nejsilněji mohl, uťal mu hlawu jako slabé makowici, a řka: tak chci, tak učiním, bud místo rozumu wůle. Druzí, když to widěli, pozdě litujíce, padli ku kolenaum knížete, prosíce se slzami za odpuštění. Již, prawili. promiň kníže naše winy. Již we wšem uposlechneme twých rozkazů. Již dobrowolně učiníme, cokoli budeš chtíti; nerač proti nám déle zůřiti. A hned dle wůle knížete wystawili hrad se zdí tlustau a wysokau dílem Římským, jak se spatřuje podnes, který dle jména zakladatele nazwán jest Boleslaw.

20\. Léta od narozeni páně 933 Uhři, zlaupiwše wýchodní Franky a Šwabsko i Francauzsko, přes Itálii se nawrátili.

Léta od narození páně 934 král Jindřich pobil Uhry s welkau porážkau, a mnoho jich zajal.

Léta od narozeni páně 935 král Jindřich poražen jest mrtvicí.

Léta od narození páně 936 zemřel král Jindřich, po němž nastaupil syn jeho Otto císař.

Léta od narozeni páně 937 zemřel Arnulf, wéwoda baworský.

Léta od narozeni páně 938 Uhři opět od Sasů zhubeni jsau welkým pobitím, a synowé wéwody Arnulfa wzbauřili jsau se proti králi Ottowi.

Léta od narození páně 939 král Ludwík pojal za manželku Gerpirku wdowu Gisalbertowu.

Léta od narození páně 940 uděleno jest Jindřichowi bratru králowu wéwodstwí lothrynské, a téhož léta jest z něho wypuzen.

Léta od narození páně 941 spikl se Jindřich bratr králůw s některými Sasy proti králi, ale nemohl jest nic uškoditi.

Léta od narození páně 942 hwězda podobná ku kometě po 14 nocí widína jest, a welké mření howad následowalo.

Léta od narození páně 943 zemřel wéwoda Otto, po němž Konrád syn Wernherůw následowal u wéwodstwí.

Léta od narození páně 944 Uhři pobiti jsau od Korutanu s welkau porážkau.

Léta od narození páně 945 zemřel Pertold wéwoda baworský, po němž nastaupil Jindřich bratr králůw.

Léta od narození páně 946 král Ludwík od swých wypuzen jest z králowstwí.

Léta od narození páně 947 paní Edgida králowna zemřela.

Léta od narození páně 948 držána jest synoda w Inglenheimě od biskupů w počtu čtyryatřidceti.

Léta od narození páně 949 Ludolfowi synu králowu narozena jest dcera Machtilda.

Léta od narození páně 950 kníže český Boleslaw protiwil se králi; proti němuž král s welikau mocí wytáhl a docela jej podmanil pod swé panstwí.

Léta od narození páně 951 král Otto táhl jest do Itálie.

Léta od narození páně 952.

Léta od narození páně 953.

Léta od narození páně 954.

Léta od narození páně 955.

Léta od narození páně 956.

Léta od narození páně 957.

Léta od narození páně 958.

Léta od narození páně 959.

Léta od narození páně 960.

Léta od narození páně 961.

Léta od narození páně 962.

Léta od narození páně 963.

Léta od narození páně 964.

Léta od narození páně 965.

Léta od narození páně 966.

21\. Léta od narození páně 967 patnáctého dne měsíce Čerwence kníže, jemuž bylo příjmí ukrutný Boleslaw, knížetstwí swého, bratrskau krwí zle nabytého, spolu se žiwotem pozbyl. Po němž nastaupil w panstwí syn jeho téhož jména, otci welmi nepodobný dobrými mrawy a duchowním obcowáním. O diwné milosti boží! O jak nepochopitedlné jsau jeho saudy! Hle! hrozen z ostružiny, růže z trní, fík z bodláčí zrodí se ušlechtilý: to wěz z bratrowraha wzejde Kristůw sluha, z wlka beránek, z násilníka mírný, z bezbožného Boleslawa pobožný splodí se kníže Boleslaw druhý, za žádným druhý w šlechetnosti. Aniž jeho hanobí zlého otce totéž nazwání, w němž hořela prawá láska Kristowa a čisté milowání; než jako mnozí obdrží jména swatých a předc nedosahují swatosti, protože ani swatost ani nešlechetnost nepoznáwá se na člowěku dle nazwání, nýbrž obojí dle zaslaužení.

22\. Byl pak tento panowník, Boleslaw druhý, muž nejkřestanštější, we wíře katolický, otec sirotků, ochránce wdow, kwílících těšitel, duchowních a pautníků dobrotiwý přijimatel, kostelů božích obzwláštní zakladatel. Nebo jak čteme w privilegii kostela sw. Jiří, dwadcet kostelů křesťanskému náboženstwí co wěřící wyzdwihl, a wšemi požitky, které náležejí ku potřebám kostelním, dostatečně je zwelebil. Jeho byla wlastní sestra jménem Mlada, panna bohu zaslíbená, we swatých písmích wzdělaná, křesťanskému náboženstwí oddaná, pokorau nadaná, w rozprawě líbezná, chudým a sirotkům přízniwkyně štědrá a wší počestností mrawú ozdobená. Kterážto když za příčinau pobožnosti přišla do Říma, příwětiwé od apoštolského jest přijata; kdež některý čas pobywši, mnišským prawidlům dostatečně se wyučila, a naposledy papež pán s radau swých kardinálů, ano chtěje dobrotiwau úchwalau přispěti nowému kostelu, poswětil ji za abatyši, změněným jménem Marii, daw jí swatého Benedikta řeholi a opatskau berli. Potom nowá abatyše, mající nowý a swatý řád mnišský přinésti do země české, wzawši propuštění a požehnání apoštolské, jela do sladké wlasti s komonstwem swým welice potěšeným. Přijeli jsau ku králowskému hradu ku Praze, a kníže Boleslaw dlauho čekanau poctiwé uwítal sestru milenau, a wzawše se za ruce wešli do příbytku králowského, kdež posadiwše se spolu, když se dlauho obapolně wzájemnými řečmi bawili, když mnoho, co widěla w Římě nebo slyšela powědění a podiwení hodného, bratru swému wyprawowala, mimo to odewzdala jest mu list od apoštolského k němu psaný, jehož forma takowá byla:

Jan, sluhů božích sluha, Boleslawowi učnu wíry katolické apoštolské požehnání. Sprawedliwé jest, dobrotiwě sluch nakloňowati k žádostem sprawedliwým; nebo Bůh jest sprawedliwost, a kdož milují boha, budau osprawedlnéni, a wšecko těm, kteří milují sprawedlnost boží, spolupůsobí k dobrému. Dcera naše, se wztahem twá, jménem Mlada, jinak také Maria, mezi jinými, jichž odepříti nelze, žádostmi prosbu srdci našemu libau od tebe přednesla, aby se swolením naším we twém panstwí ke cti a sláwě církwe boží smělo zřízeno býti biskupstwí. Což my zajisté s myslí weselau slyšíce, bohu jsme díky wzdali, jenž církew swau powždy a wšude šíří a zwelebuje we wšech národech. Pročež z apoštolské mocnosti a, swatého Petra knížete apoštolů moci, jehož ač nehodní, předce jsme náměstci, swolujeme a schwalujeme i ustanowujeme, aby při kostele swatého Wíta a Wácslawa bylo sídlo biskupské, při kostele pak sw. Jiří mučenníka aby pod prawidlem swatého Benedikta a pod poslušenstwím dcery naši, abatyše Marie, zřízen byl sbor swatých panen. Wšak ale ne dle řádu neb sekty lidu bulharského neb ruského aneb jazyka slowanského, nýbrž spíše zachowáwaje řády a nařízení apoštolské, wywol k tomu účelu jednoho z lepších duchowních se schwálením celé církwe hlawně w latinském písmě wzdělaného, který by dowedl rádlem slowa aulehel srdce pohanů probrati a pšenici dobrýeh skutků zašiti a snopy aurody wíry waší Kristu odwésti. Zdráw buď.

A hned, jak bylo nařízeno, dle usnesení knížete i abatyše kostel sw. Wíta určen jest pro budaucího biskupa, kostel pak sw. mučenníka Jiřího na ten čas dán abatyši, sestře knížete, Marii.

23\. Byl pak ze Sas jistý muž diwné wýmluwnosti a literní učenosti, jménem Dětmar, kněz dle powýšení, mnich dle přiznání, předtím někdy za příčinau modlitby přišel do Prahy; který když přišel knížeti Boleslawowi druhému we známost, za krátký čas obdržel welkau u něho milost i přátelstwí A poněwadž dokonale uměl řeč slowanskau, kníže jeho po swých poslích powolal, duchowenstwo, welmože zemské a lid swolal, a prosbami i přímluwami swými spůsobil, aby jej sobě wšichni obecným přiswědčením za biskupa zwolili. Potomního pak dne, jak se knížeti líbilo, přízniwým přízwukem ode wšech zwolen jest Détmar za biskupa, a k císaři nejkřesťanštéjšímu Ottowi, synu Jindřicha císaře, od knížete a ode wšeho duchowenstwa i lidu s tímto poslán jest listem:

O nejslawnější císaři a křesťanského náboženstwí nejwětší ctiteli! uslyš milostiw naše a wšeho žákowstwa i lidu prosby, a tohoto muže we wšem chwalitebného, jménem Dětmara, jehož sobě za pastýře wolíme, aby z Wašeho nejswětějšího schwálení a rozkazu za biskupa wyswěcen byl, snažně žádáme.

Tehdy císař, jakž byl zákona božího milowník, dle rady wéwod a knížat, ale zwláště biskupů, maje péči o spasení a nowotnost lidu křesťanského, kázal arcibiskupowi Mohučskému, který tehdáž předstawen byl dworu, aby jej poswětil za biskupa. Tehdy biskup owěnčen čepicí, nowý do nowé radostně se wrátil celých Čech osady, a když přijel do mateřského sídla do Prahy, wedlé oltáře sw. Wíta jest ode wšech nastolen, ano žákowstwo prozpěwowalo: Tě boha chwálíme, kníže pak a welmoži hlaholili: Kriste Keynado, Kyrie eleison, a swatí wšichni pomáhejte nám, Kyrie eleison; sprostější pak a newědomí wolali: Krleš; a tak dle swého zwyku celý onen den stráwili u weselí.

Léta od narození páně 968 zemřel jest Wok župan.

24\. Potom biskup Dětmar swětil kostely, od wěřících we mnohých místech ke chwále boží wystawené, a křtě lid pohanský přemnohý, činil jej wěrným Kristu, a po nemnohých dnech, totiž léta od narození páně 969 druhého dne měsíce Ledna, wybawen z paut tělesných hřiwnu sobě od Krista swěřenau odwedl zestonásobenau.

25\. Mezitím nawrátiw se z tábora filosofie, kdež byl slaužil deset let neb wíce, přiwez s sebau nemalé knih množstwí, byl tu rek statečný, jménem Wojtěch, dle swěcení teprw podjahní, kterýž jako autlý beránek mezi owčičkami truchlícími pro smrt pastýře swého pilně konal služby pohřební, trwaje w modlitbách denních i také nočních, duši otce obecného almužnami poraučel bohu štědrými a modlitbami swatými. Kteréhož kníže Boleslaw a jeho welmožowé widauce w tak dobrém skutku zbožného, a doufajíce, že napotom bude tím zbožnějším, milostí ducha swatého nadšeni, popadli jinocha bránícího se welmi, a přiwedše jej do shromáždění prawili: Chtěj, nechtěj, naším biskupem budeš, a byt nerád Pražským biskupem jmenowán budeš. Twá urozenost, twoji mrawowé a skutkowé nejlépe se srownáwají s důstojenstwím kněžstwí.

Tys nám od hlawy wršku znám až do paty nejníž. Ty znáš dobře otwírati nám cestu, kterau se jde do wlasti nebeské. Rozkazů twých jest nám potřebí, abychom mohli i abychom chtěli poslauchati. Tebe wšecko žákowstwo za hodného, tebe wšechen lid wywoláwá k biskupstwí za schopného. Stalo jest pak se toto zwolení nedaleko od hradu Prahy na Lewém Hradci na hrádku 19. dne měsíce Unora w témž roce, we kterém zemřel biskup Dětmar.

26\. Toho času wraceje se z wálky saracenské přijel do města Verony přejasný císař Otto Druhý, pokoje milowník, sprawedliwosti ctitel, nejslawnějšího otce swého Otty Prwního slawnější, jenž byl we wšech bitwách wítěz nejwítěznější. K němu jel slowanský průwod z Čech se zwoleným biskupem, nesa od knížete wzkázání a ode wšeho žákowstwa i lidu žádání, aby rozkazem císařským stwrdil společné jejich zwolení. Tedy nejjasnější císař, swoliw ke slušné jejich žádosti, dne 3. Čerwna dal jemu prsten a berlu pastýřskau, a jehož byl suffraganem, Villigisus arcibiskup Mohučský, který tam práwě byl přítomen, z rozkazu císařowa jej poswětil za biskupa, jménem Adalberta. Nebo předtím byl jej arcibiskup kostela Magdeburského Adalbert, kdež jej biřmowal křižmem, nazwal tímto swým jménem. Byw pak poswěcen 29. dne měsíce Čerwna, jel se swými průwodčími do milé wlasti; a když přišel ke hradu Praze, bosýma nohama a s pokorným srdcem, při radostném pění žákowstwa i lidu wsedl na stolici biskupskau. Dle rady tohoto tak přeslawného pastýře Wojtěcha a na přímluwu swrchuřečené a milowané sestry swé abatyše Marie kníže Boleslaw wšecko, což biskup Pražský podnes má a drží k swému biskupstwí, neb což abatyše wyžádala požitků dáti a obrátiti k swému opatstwí, s ochotnau oběma udělil láskau, a stwrdil zákonů církewních mocí swatau.

27\. Léta od narození páně 970.

Léta od narození páně 971.

Léta od narození páně 972 swatý Oldřich sešel se swěta.

Léta od narození páně 973.

Léta od narození páně 974.

Léta od narození páně 975.

Léta od narození páně 976.

Léta od narození páně 977 zemřela Daubrawka, která, poněwadž byla welmi nešlechetná, již co žena wysokého wěku, ježto byla zasnaubena s knížetem polským, sňala záwoj s hlawy swé a wstawila si wěnec panenský; což bylo welké bláznowstwí ženy.

Léta od narození páně 978.

Léta od narození páně 979.

Léta od narození páně 980.

Léta od narození páně 981 zemřel jest Slawník, otec swatého Wojtěcha; o jehož mrawích a žiwotu, ač mnoho wyniká paměti hodného, wšak z toho jen málo abychom powěděli, wyprawowání swé přetrhujeme. Bylť jest muž ke wšem twáře weselé, w radách mysli jasné, w rozprawách přelíbezný, bohatý na statky jak swětské tak duchowní. W domě jeho stkwěla se poctiwost a upřímná láska, saudů sprawedliwost a welmožů mnohost. We skutcích jeho byla známost zákonů, chudých podporowání, smutných těšení, pautníků přijímání, wdow a sirotků hájení. Tohoto tak znamenitého wojwody sídlem byla Libice, ležící w místě, kdež říčka Cidlina ztrácí jméno swé, wpadajíc do řeky swobodnější wody Labe. Měl pak tyto meze swého panstwí: K západní straně proti Čechám potůček Žiřinu a hrad, který leží na hoře Oseku wedlé řeky Mže. Podobně ku polední straně proti Rakausům tyto měl hrady pomezní: Chýnow, Daudleby, Netolice až k rozhraní lesa. Rowněž k wýchodu slunce proti králowstwí morawskému hrad pod lesem ležící, jménem Litomyšl až ku potůčku Switawě, který jest na rozhraní lesa. Rowněž k půlnoční straně proti Polsku hrádek Kladsko, ležící wedlé řeky řečené Nisa. Tento wojwoda Slawník, pokud žiw byl, šťastně žiw byl.

28\. Léta od narození páně 982.

Léta od narození páně 983.

Léta od narození páně 984 zemřel jest w Římě císař Otto druhý. Tomuto císaři byl Wojtěch biskup Pražský tak důwěrný a milý we službách, že o hodu božím welkonočním, který slawil w Cáchách w paláci u přítomnosti wšechněch biskupů, takowau jej poctil služby wznešeností, aby mu korunu wstawil a welkau mši slaužil, což příslušelo toliko arcibiskupu učiniti. Po hodu pak, když wzal již odpuštění od císaře, aby se wrátil do wlasti, zawolal jej císař w saukromí, a učiniw zpowéd ze hříchů swých, poručil se dobrotiwému wzpomínání jeho w modlitbách. Přitom dal jemu raucha, w nichž by mši slaužil o welkonocích, totiž albu, dalmatiku, kasuli, kápi a ručník, aby je měl na jeho památku. Kterážto se podnes chowají w kostele Pražském a nazýwají se raucha sw. Wojtěcha.

Léta od narození páně 985.

Léta od narození páně 986.

Léta od narození páně 987 zemřela jest Střezislawa, swatého Wojtěcha ctihodná matka a žena bohu milá, takowého a tak swatého plodu matkau slauti a býti hodná.

Léta od narození páně 988.

Léta od narození páně 989.

Léta od narození páně 990 swatý Wojtěch w Římě u sw. Alexia, když opat newěděl, kdo by byl, učiněn jest mnichem.

Léta od narození páně 991.

Léta od narození páně 992.

Léta od narození páně 993.

Léta od narození páně 994.

29\. Také nechci přeskočiti, co od jiných widím býti pominuto. Nebo biskup Wojtěch, když widěl, že stádo jemu swěřené pořád přicházelo ke zkáze a nemohl jeho obrátiti ku prawé dráze, obáwaje se, aby i sám nezahynul s lidem hynaucím, nesměl déle s nimi zůstáwati. aniž nemínil wíce darmo s kázáním práci sobě dáwati. Ale když již a již chtěl se dáti na cestu do Říma, náhodau nahodilo se, že téhož času Strachkwas, o němž jsme wýše podotkli, s powolením opata swého přišel z Řežna, aby po mnohých létech nawštíwil wlast drahau a příbuzné i bratra swého, kníže české. S nímž muž boží, biskup Wojtěch, wyžádal sobě saukromi, a měl s ním rozprawu, mnoho naříkaje na newěru a neprawost lidu, na sňatky hříšné a na nedowolená rozwádění nestálého manželstwí, na neposlušnost a nedbalost duchowních, na zpupnost a nesnesitedlnau moc županů. Naposledy wšechno mínění srdce swého jemu zjewil, žeby chtěl do Říma k apoštolskému pro radu jiti a k národu odpadlickému nikdy se newrátiti. Mezi tím a k tomu to doložil: A dobře jest, dí, že ty znám jsi co bratr knížete a pocházíš z pánů této země. Tebe lid raději chce, abys panowal, a tebe raději chce poslauchati než mne. Ty budeš moci s radau a pomocí bratra swého pyšné potlačiti, nedbalé kárati, neposlušné trestati, newěřícím domlauwati. Twá důstojnost a wědomost, swatost twého stawu dobře se hodí na duchowní spráwu. Což aby se stalo, já tobě s wůlí boží a mocí mau propůjčuji, i aby smělo býti, bys za mého žiwota byl biskupem, u apoštolského wšemi prosbami se wynasnažím. I wložil mu berlu biskupskau, kterau práwě držel w ruce, do klína. On wšak ji, jako zůřiwý, na zem odhodil, a tato slowa k tomu dodal: Nechci, abych měl jakau hodnost na swětě; důstojenstwím se wyhýbám, nádherau swětskau pohrdám; pokládám se za nehodná biskupské wýsosti, a nestačím unésti takého břemene pastýřské starosti. Mnich jsem, mrtew jsem, abych mrtwé pochowáwal s to nejsem. K tomu biskup odpowěděl: Wěz, bratře, wěz, čeho nyní nečiníš po dobrém, wšak potom učiníš, ale s welikau škodau swau. Poté biskup, jak si byl umínil, dal se na cestu do Říma, a lid rozkazů swých neposlušný opustil. A poněwadž té chwíle kníže nebyl w moci swé, než županů, župané obrátiwše se w nenáwist proti bohu, zlých otců nejhorší synowé, welmi zlý a nešlechetný skutek jsau wykonali. Nebo za jistého dne swátečního pokradí wtrhli do hradu Libice, we kterém bratří swatého Wojtěcha a bojowníci hradští wšichni jako néwinné owečky stáli při slawné mši swaté, swátek slawíce. Ti pak, jako wlci ukrutní, zlezše zdi hradské, muže i ženy do jednoho zbili, sťawše čtyři bratry swatého Wojtěcha se wším potomstwem před samým oltářem, hrad wypálili, ulice krwí zkropili, a naložiwše si krwawé kořisti a ukrutnau laupež, wesele nawrátili se k swým domowům. Zabito pak jest na hradě Libici pět bratří swatého Wojtěcha léta od narození páně 995, kterých jména jsau tato: Soběbor, Spytimír, Pobraslaw, Pořej, Čáslaw.

30\. Když se toto tak zběhlo, kníže Boleslaw, wzaw radu s duchowními, žádal arcibiskupa Mohučského takowými slowy: Buď k nám pastýře našeho Wojtěcha powolej zpět, čehož si wíce přejeme, buď nám jiného na jeho místě poswěť, čehož nerádi žádáme. Neboť owčince Kristowy posud w národě tomto wíry zánowní, nebude-li při nich bedliwé stráže pastýřowy, stanau se wlkům krwolačným práwě tučnými krměmi. Tehdy metropolita Mohučský, pečliw jsa, aby národ nedáwno Kristu získaný nezahynul upadna do starých bezbožných řádů, wyprawil posly, a wolal k apoštolskému, aby buď owdowělé církwi Pražské manžela nawrátil, buď jiného na jeho místo zříditi dowolil. A poněwadž služebník boží Wojtěch, z rozkazu apoštolského oswobozen od hlídání stáda páně, w klášteře sw. Alexia se starostami nebes obcowal w libém dwoře zemského ráje,

Pán jej rowně papež jak opat též jeho pobožný 

Smutného slowy přátelstwí jsau těšili takto:

O synu nejsladší a bratře nejmilejší! pro lásku k Bohu tě prosíme a pro milowání bližního na tobě žádáme, abys se do osady swé blahosklonně nawrátil a w řízení oweček swých ochotně znowu se uwázal. Uposlechnau-li tě, bohu díky; pakl neuposlechnau, odejdi od odcházejících od tebe, abys nezahynul se zahynaucími, a mějž powolení kázati mezi národ; cizími. Tímto biskup welice obweselen wyřčením, že mu byl dáno powolení k cizích národů učení, ne bez welkého zarmaucení sladké s bratřírai opustil obcowání. A s mužem na nejwýš rozšafným, biskupem, jehož jméno bylo Notharius, došed k arcibiskupu we dwoře we. městě Mohučském, žádal jeho, aby po jeho wyslaných mohl zwěděti, zdali by jej stádo jeho chtělo zase přijmauti. To když se stalo, co jemu lid jeho odpowěděl, neb pro kterau příčinu jeho přijmauti nechtěl, neb ku kterým národům odtud šel, též w jaké po wšecky časy swého biskupstwí skrownosti bydlil, jakau mrawů poctiwostí se stkwěl, bude moci zwěděti, kdož přečte sobě jeho žiwot čili umučení.

Neb mi se již řečené nezdá tu powídati opět. Tehdy Strachkwas, bratr knížete, o němž jsme wýše wzpomněli, když widěl, že byl biskup od lidu swého zawržen jaksi dle řádu a sprawedlnosti, w naduté pýše zahořel po biskupstwí. A poněwadž snadno jest chtícího nutiti, ihned toho newědu a utrhače lid nezdárný pozdwihl na biskupskau stolici. Neb tak Bůh často swau prozřetelností dopauští se zmoci zlých lidí moci, jak při této wolbě nepořádné obdržely wrch šprýmy zetě Cereřina. Neboť byl jest tento Strachkwas w šatstwu úprawný, w mysli nadutý, we skutcích nezřízený, očí těkawých, řečí marných, we mrawích pokrytec a celého bludu otec i we wšech zlých skutcích nešlechetníků arcistarosta.

Wíce se říci stydím o Strachkwasu biskupu lichém. Postačí málo za mnoho. Přišli k arcipředstawenému stolice Mohučské; a když tu wšecko bylo wykonáno, co mělo wykonáno býti, w pořádku, jak jest obyčej, po zkaušce biskupské, když kůr zpíwal litanii a arcibiskup infulowaný poklekl na kobercích před oltářem, a za ním mezi dwěma podbiskupími, jenž měl swěcen býti, Strachkwas, když uprostřed padl na zem, o! hrozná příhodo, uchwácen jest ukrutným ďábelstwím; a co mu někdy služebník boží předpowěděl saukromí, stalo se jest zjewně před žákowstwem a před lidmi přede wšemi. Potud o tom podotknauti bud dosti.

31\. Léta od narození páně 996, když byl slawný Kristůw korauhewník, biskup Wojtěch, sítěmi wíry ulowil Uherska i také Polska, naposledy když we Prusích rozséwal slowo boží, skončil jest tento zdejší žiwot šťastně pro Krista umucením dne 23. Dubna w den páteční. Toho roku byla jest welikánoc dne 25. Dubna.

Léta od narození páně 997 často řečený kníže Boleslaw, když widěl, an kostel Pražský zbawen byl swého pastýře, wyprawil jest posly swé k císaři, třetímu Otowi, žádaje, aby kostelu českému dal ženicha zásluhami hodného, aby stádo Kristowo nedáwno získané newrátilo se ku předešlým řádům lichým a ke skutkům neprawým. Neboť oznamowal, že nebylo té chwíle w celých Čechách duchowního biskupstwí hodného. Hned císař, rozmnožitel říše, Otto, jak jest byl we wěcech božských i lidských welice opatrný, swoliw k žádosti jich, počal jak nejpilněji přemýšleti, kterého by ze swých nejschopnějšího k tomu tak těžkému powolání wyprawil duchowního. Práwě byl u dworu králowského kaplan jménem Tehdak, dobrými skutky i mrawy ozdobený, we swobodných uměních obzwláště wzdělaný, rodem ze Sas, jazyku slowanskému dokonale naučený. Toho, ježto jej příhoda naskytla, celá králowského dworu radda i císař sám welice potěšen za kněze kostela Pražského zwolil a schwálil, a poslaw arcibiskupu Mohučskému, nařídil, aby jej brzce za biskupa poswětil.

Léta od narození páně 998 Tehdak, byw poswěcen, poctiwě od žákowstwa i lidu kostela Pražského přijat jest, a s welkau radostí na straně oltáře sw. Wíta posazen na stolici. Kníže si welice libowal, an pastýř dobrý na swé stádo se usmíwal, a stádo potěšené na nowého pastýře patřilo.

32\. Sprawowal jest pak knížetstwí tento přewýtečný kníže Boleslaw po smrti otcowě dwa a třidceti let, a což se týkalo sprawedliwosti, co wíry katolické, co náboženstwí křesťanského, byl nejhorliwějším wykonawatelem, u něhož nikdo církewní, nikdo sovětské hodnosti nedosáhl penězi. Byl pak také, jak skutek ukazuje, w bojích wítěz nejwítěznější, ale ku přemoženým smilowatel nejdobrotiwější a pokoje milowník obzwláštní. On měl za nejwětší bohatstwí wálečné zásoby a we zbraních sladké zalíbení. Nebo wíce milowal železa twrdost nežli zlata lesklost; w očích jeho nikdo schopný se nezoškliwil, nikdo neschopný se nezalíbil; k swým mírný, nepřátelům strašliwý byl. Měl pak nejslawnější kníže tento w manželstwí k sobě přidruženu Hemmu, kteráž byla co do rodu jiných ušlechtilejší, ale což wíce jest chwály hodno, ušlechtilostí mrawů mnohem wznešenější. Z níž obdržel dwa syny powahy nejsličnější, totiž Wácslawa a Boleslawa; a wšak Wácslaw žiwot od počátku křehký směnil s wěčností. Boleslaw pak po úmrtí otce uwázal se w moc knížecí, jak se w následujícím ukáže.

33\. Stalo pak se, že když se blížili dnowé swrchu jmenowaného knížete Boleslawa, že již měl smrtí wyměniti žiwot wěčný, powolal syna swého stejnojmeného a který jej přebyl, i u přítomnosti manželky Hemmy a welkého zástupu welmožů, při čemž slowa již wzdýcháním byla přetrhowána, jakž mohl, takowými řečmi oslowil milého syna: Kdyby lze bylo matce, dítěti žiwota swého poskytnauti jako mléka prsau tak darů maudrosti, newládla by příroda we stwoření, nýbrž člowěk stwořený. Nicméně wšak některých darů swých udělil bůh lidem, jako Noe, Isaakowi, Tobiáši a Mathatiášowi, tak alespoň, že kterým oni požehnali, požehnal jim bůh, a koho předustanowili k dobrému chowání za žiwota, udělil jim i bůh stálosti. Tak i dnes, synu můj, nebyloliby milosti ducha swatého, málo prospěje chlubnost mluwení mého. Knížetem, prawí bůh, jsem tě učinil; newynášej se, nýbrž buď jako jeden z oněch, to jest ač cítíš se býti wyšším než druzí, znej se proto, že jsi smrtelný, abys nehleděl na sláwu hodnosti, kterau jsi powýšen na swětě, nýbrž abys pilen byl díla, které s sebau doneseš pod zemi. Tato kázání boží zapiš do srdce swého, a těchto nařízení otce swého neopomíjej. Kostela prahy často nawštěwuj, bohu se klaň, kněze jeho cti; nebuď maudrý sobě samému, ale s jinými wíce se raď, zdaliby rozuměli tomu samému. Mnohým abys se líbil, ale jakým, snaž se. Wšecko s přátely, ale prwé o nich jednej. Sprawedliwě sud, ale ne bez milosrdenstwí. Wdowau a hostem nepohrdej, stojí-li před dweřmi twými. Miluj peníz, ale skrowně miluj podobu. Nebo říše, byt byla welmi rozmnožena, lichau podobau mince rychle bude w niweč obrácena. Jest to cos, synu můj, že Karel král nejmaudřejší a w síle nejmocnější, který se nemůže stawěti na roweň s námi lidmi welmi nízkými, když uzawřel syna swého Pipina po sobě powýšiti na stolec, hroznau jej přísahau zawázal, aby se w říši jeho nedálo podwodné a nešlechetné cenění wáhy neb mince. Zajisté žádná rána, žádný mor ani mření, ani kdyby nepřátelé celau zemi laupením a pálením hubili, tolik by neuškodilo lidu božímu, jako časté měnění a podwodné lehčení mince. Která záhuba neb která pekelná wzteklice nemilostiwěji laupí, hubí a na mizinu přiwodí ctitele Kristowy jako panowničí šidba w penězích? Ale powstanau po čase, když sprawedliwost sestárne a nezdárnost se wzmůže, ne knížata, ale zloději, ne spráwci lidu božího, ale ničemní dřiči, lidé lakomí bez milosrdenstwí, boha wše widaucího se nebojící, kteří třikrát neb čtyrykrát do roka měníce minci, wlezau do osidel ďáblowých na zkázu lidu božího. Takowými pak ničemnými lstmi a nebýwalými zákony zauží meze tohoto králowstwí, které jsem já rozšířil až k horám, ježto jsau za Krakowem, řečené Tatry, milostí boží a lidu možností. Neb

Národu bohatstwí jest králi k sláwě a ke cti,

Chudoba otrocká sobě ne, ale pánu je w obtíž.

Chtěl mluwiti wíce; ale w hodině poslední rty knížete stuhly, a prwé než by wyřkl, sesnul w pánu, i učiněn jest nad ním pláč weliký; den pak smrti jeho byl 7 Unora roku od narození páně dewítistého dewadesátého dewátého.

34\. Téhož léta Gaudentius, jinak Radim, bratr sw. Wojtěcha, poswěcen jest za biskupa na jméno kostela Hnězdenského. Tento přeslawný kníže, druhý Boleslaw, jehož památka zůstáwá žehnána, kterak široko rozšířil mečem hranice swého knížetstwí, swědčí apoštolské swědectwí w privilegii Pražského biskupstwí. Po jehož smrti syn jeho, třetí Boleslaw, jak swrchu řečeno jest, nastaupil w knížetstwí; ale nemaje téhož dobrého prospěchu a zdám jako otec, nezachowal jest dobytých mezí. Neb kníže polské, Měšek, člowěk jehož nebyl druhý lstiwější, hned se zmocnil hradu Krakowa lstí, zbiw mečem wšecky Čechy, které tam zastihl. Měl pak kníže Boleslaw z choti ušlechtilé dwa syny, kteří byli chlaubau matky plodné, bratry Oldřicha a Jaromíra. Jaromír pak we mládí chowán jest při dwoře otce swého; ale Oldřich od chlapectwí byl odewzdán ke dworu císaře Jindřicha, aby se naučil jejich spůsobům a auskokům i německému jazyku. Potom po nedlauhém čase obadwa swrchuřečení knížata. Měšek i Boleslaw, sešli se w ustanoweném místě k wyjednáwání, a když si dali slowo a přísahau stwrdili mír mezi sebau, kníže Měšek pozwal jest Boleslawa, aby ráčil k němu přijití k hodům. On pak, jak byl muž holubičí a beze žluči, prawil, že učiní wše, jak se radau swých wěrných poučí. Ale který mor jest škodliwější než nepřátelé domácí? Jichžto poněwadž nemohl zwrátiti zlých úkladů ano již swého osudu, o! předwídawé mysli knížecí! powolal k sobě znamenitějších, a kterých mínil zanechati w králowstwí, kteří se mu zdáli býti wěrnější, a takowými k nim promluwil slowy: Kdyby se mi snad, čehož nebuď, jinak a mimo wíru a naději w Polsku přihodilo, poraučím waší wěrnosti tohoto mého syna Jaromíra, a na mém místě wám jeho zanecháwám knížetem. A tak spořádaw wěci zemské, šel, jenž měl zbawen býti widění, a wjel do Krakowa do hradu o zlém znamení, k hodům knížete Měška newěrného. Nebo hned mezi hodowáním mír, wíra, práwo hostinské jest zrušeno, Boleslaw kníže zajat a zbawen očí, jeho pak lidi wšecky zbili nebo posekali nebo uwrhli do wězení.

Mezitím domácí a družní nepřátelé knížete Boleslawa, plémě nenáwiděné, pokolení zlé, Wršowici wykonali zločin ohawný a předtím po wěky neslýchaný. Jichžto přednosta a jako hlawa wší neprawosti byl Kochan, muž nešlechetný a wšech zlých lidí nejhorší. Ten a jeho příbuzní, lidé zlostní, přišedše se synem knížecím Jaromírem k místu loweckému, které slowe Weliz, když powěstí, která se roznesla, zwěděli, co se stalo s knížetem w Polsku, prawili: Kdož jest tento člowíček, řásy mořské sprostší, že má býti wyšším nad námi a pánem se nazýwati? Zdaliž se nenajde mezi námi lepší, a který by byl wíce hoden panowání? O! zlé mysli zlého ducha! Co přemítali střízliwí, zjewně wykonali opilí. Neb jak se neprawost jejich rozpálila a wínem se jí dostaly rohy, chopili pána swého, a ukrutně swázali jej, a nahého, položeného na znak, za ruce a za nohy dřewěnými koly jej přibili k zemi, a křepčili, hrajíce w křepot wojenský, křepčíce na koních přes tělo pána swého. Což když widěl jeden z druhů, jménem Dówora, rychle běžel do Prahy, a co se stalo, oznámil přátelům knížete, a tu chwíli dowedl jich k hanebnému plesu s pílí. Které když dělníci neprawosti spatřili, ani se zbraní náhle na ně udeří, rozutíkali se jako netopýři po skrýších lesních. Oni pak, jak našli kníže od much zle poštípaného, polomrtwého (neb jako roj wčel tak napadlo hejno much na tělo nahé), rozwázali jej, a položiwše na wůz dowezli na hrad na Wyšehrad. Ale sluhowi Doworowi, wší chwály hodnému knížete příteli, takowá odměna stala se za jeho zásluhu. Hlasem biřicowým totiž po trzích wšudež ohlášeno, že jak on sám Dowora tak wšecko jeho budaucí potomstwo má býti mezi šlechtici a urozenými na wěky a přes to. Mimo to dali jemu také důstojenstwí lowecké, které přísluší ke dworu ke Zbečnu, kteréž od toho času i až doposud drží po kolenech jeho potomci.

35\. Když se tyto wěci w Čechách dály, kníže Měšek přitáhnuw s welkau mocí polskau, udeřil na Prahu, a po čas dwau let, totiž

Roku od narození páně 1000 a

Roku od narození páně 1001 ji držel. Ale Wyšehrad, knížeti swému wěrný, zůstal neustrašen a nedobytný.

Téhož pak času týž kníže Měšek poslal wyslance k císaři, dáwaje a slibuje jemu nesmírné peníze, aby syna knížete Boleslawa, jménem Oldřicha, který byl pod jeho mocí, spautal a dal do wézení. O! nepřemožitedlná žízni zlata! kdež je wšemocné práwo říše Římské? Hle, majitel zlata, tlačen tížemi zlata, uposlechl rozkazů knížete, a stal se katem a žalářníkem císař zkažený zlatem. A není diwu, že ten poslechl knížete, když za našich časů Wacek, narozený pod mlýnem sedlským, Jindřicha třetího, krále nejmocnějšího, o zločine nehodný! na zlatém řetěze jako chrta přiwedl do Čech, a co kázal pacholek pacholků, poslechl pán pánů, a Bořiwoje kněze sprawedlného, muže prawdy milowného, w okowích až po kolena král uwrhnul we wazbu jako člowěka zlého a podwodného. Ale o tom bude na swém místě siřeji wypsáno.

36\. Stalo se wšak léta od narození páně 1002, když wzhlédl již Kristus na Čechy a swatý Wácslaw swým přispěl ku pomoci, nejisto jest nám, zdali podtají útěkem wywáznuw čili z rozkazu císaře propuštěn, kníže Oldřich nawrátiw se do wlasti, wešel na hrad welmi pewný, řečený Dřewíč, odkudž wyslal bojowníka sobě wěrného a uložil mu, aby wejda do hradu do Prahy w noci zwukem trauby postrašil nepřítele, an se nenaděje. Ihned wěrný služebník rozkaz wykonaJ, a wystaupiw w noci uprostřed hradu na místo něco wywýšené, kterému říkají Žiži, zatraubil a welikým hlasem opětowal: běží Polané, běží zmateni hanebně, udeřte, udeřte Čechowé branní udatně. Ku kterémužto hlasu pojal je strach a hrůza; což bylo diwné boží dopuštění a sw. Wácslawa zastaupení. Rozběhli jsau se wšichni; onen zapomena na sebe i na zbraň, nahý wskočí na koně nahého a utíká, onen, jak byl spal, i bez nohawic na útěk pospíchá. A někteří utíkajíce padají s mostu, nebo byl most přetržen nepřátelům w auklady, jiní když utíkali po příkré cestě, což se obecně říká po opyši hradu, w úzkých zadních wrátcích pro těsnost wýchodu množstwí se jich umačkalo, a sotwa kníže Měšek sám s málokterými ušel. A tak bylo, jak se stáwá, když lidé utíkají ze strachu, i šustotu powětří se lekají, a lekání strach jim přimnožuje. Tak ti, ježto jich nikdo nehonil, widělo se jim jakoby skály a stěny za nimi wolaly a na útěku je pronásledowaly. Nazejtří kněz Oldřich wešel do hradu do Prahy, a z náwodu lstiwého týchže domácích nepřátel, o kterých jsme wýše prawili, třetího dne bratra swého Jaromíra zbawil zraku. Jemu se z řádného manželstwí nenarodil potomek pro neplodnost choti; ale z jisté ženštiny, jménem Boženy, kteráž byla Křesinowa, měl syna překrásného wzrostu, jehož dal nazýwati Břetislaw. Neb jednoho dne, když se wracel z lowu skrz jednu dědinu kmecí, spatřil tuto prwé řečenau ženštinu, ana pere raucha u studánky; a pohleděw na ni od hlawy až do paty, pocítil w prsau plameny lásky neskrocené. Bylať postawa těla jejího wýtecná, sněhu bělejší, labutě jemnější, staré slonowiny skwělejší, safyru lepější. Pro tu hned poslaw kníže, wzal ji we swé, ač starého nerozwázal, manželstwí. Neb toho času, jak se komu líbilo, dwě neb tři manželky míti wolno bylo, aniž bylo muži neprawé wzíti manželku druhého, neb manželce zasnaubiti se s mužem jiné ženy. A co se teď přičítá stydliwosti, to tehdáž bylo k welké necti, aby muž žiw byl spokojen s jednau ženau aneb žena s jedním mužem. Byliť jsau žiwi jako hlaupá zwířata, majíce manželstwí obecná.

37\. Téhož léta

S tohoto jest třetí sšel Otto se swěta císař

Žiw aby byl w nebesích, wěřící kdež žije každý.

Po něm nastaupil syn jeho, císař Jindřich, který mezi jinými wěcmi welikými, jež učinil za žiwobytí swého pro jméno Kristowo, wystawil zámek na jedné hoře, kaupené s nemalým nákladem od držitele místa, který se nazýwal Pabo, odkudž wzal jméno Bamberk, což znamená hora Pabowa. Tam také založil biskupstwí, které tak welice rozmnožil statky a hodnostmi duchowními, že w celém Fransku pokládáno bylo ne za poslední, nýbrž za druhé po prwním biskupstwí. Wystawil jest tam také chrám podiwu hodné welikosti ke cti swaté panny Marie a swatého Jiří Kristowa mučenníka, který podobně tolik obdařil nadáními kostelními a ozdobami zlatými a stříbrnými i jinými úprawami králowsky, že se mi widí lépe o tom pomlčeti, než powědíti méně a než jak se má w skutku.

Ze mnoha wšak wypowím jeden aspoň děj chwalitebný.

Nedaleko od řečeného hradu přebýwal jeden paustewník, swatých ctností arcipřednostník, ku kterému císař, často stawě se, jakoby chtěl jíti na honbu, často bera sobě jakaukoli příčinu, tajně s jediným sluhau přicházel a jeho modlitbám se poraučel. Když císař zwěděl, že on za příčinau modlitby chtěl putowati do Jerusalema, odewzdal mu těla a krwe páně kalich zlatý, který pro swau welkost, aby mohl lehčeji od každého býti pozweden, s obau stran měl dwě držadliště, co říkáme obecně ucha, i nařídil mu a žádal ho císař, aby jej třikrát pohrauže smočil w Jordanu, kde byl Kristus pokřtěn od Jana, a dal mu peníze, kolik by postačilo na cestu. Co dále? Muž boží putowal do Jerusalema, a wykonal rozkaz, pohraužiw třikrát kalich we wodě Jordanské.

Potom wraceje se přes Konstantinopoli, cestowal přes Bulhary. Tam byl jeden paustewník, swatého žiwota smrtelník, ku kterému přišed onen Jerusalemský pautník, po mnohých a milých rozpráwkách swatých snažně přimlauwal druhu, aby se za zachowání císaře Jindřicha modlil k bohu. Jemuž onen dí: Není se, řka, modliti za jeho zachowání, protože z tohoto slzawého audolí již jest přenesen k blahoslawených pokoji. Onen pak táže se a prosí, aby mu powěděl, odkud by to wěděl. A on: Této poslední noci, dí, když jsem ani tak práwě nebděl ani docela nespal, potáhlo mě wznešené widění na welké pole welmi rowné a náramně široké a krásné, a widěl jsem tam zlé duchy welmi oškliwé, z jichž hub a nosů wycházel sírowý oheň, kteří císaře Jindřicha za bradu bezděky a jako k saudu táhli; jiní do jeho hrdla železnými widlemi píchajíce radostně křičeli: náš jest, náš jest. A za nimi pozdálí šla swatá Maří a swatý Jiří, jako smutní a jakoby jej chtěli wytrhnauti a s nimi se prauce, až zawěšena jest u prostřed pole wáha, jejíž objem byl širší dwau mil. Na lewici zlá strana wkládali jsau welké a nesmírné tíže i nesčíslné, což jsau zlí skutkowé. Ale naproti widěl jsem swatého Jiří, an chrám weliký s celým klášterem wkládá, widěl jsem zlaté kříže těžké od drahých kamenů, widěl jsem tolik plenářů welkých s perlami a se zlatem, widěl jsem stříbrné swícny a kadidlnice a pláště nesčíslné, a což dobrého král za žiwota učinil. A předce ještě zlá strana přewažowala a křičela: náš jest, náš jest. W tom swatá Maří wzala zlatý kalich welký z rukau sw. Jiří, a třikrát zakrautiwši hlawau, prawila: zajisté není wáš, nýbrž náš jest; a s welkým hněwem hodila kalichem o zeď kostela, i zlámalo se jedno ucho kalicha. Při jehož wzeznění hned zmizel zástup pekelný, i wzala jest swatá Maří císaře za ruku prawau, a swatý Jiří za lewau, a wedli jsau jej s sebau, jak myslím, do bydla nebeského. Ouen wšak Jerusalémský, přemítaje w mysli to, co bylo praweno, posešel k nákladu, a nalezl ucho kalicha zlámané, jak byl předpowěděl paustewník. Kterýžto do dneška pro pamět welkého zázraku chowá se w kostele sw. Jiří w Bamberku.

Léta od narození páně 1003. Tuto jsau zbiti Wršowici.

38\. Léta od narození páně 1004 Benedikt se swými saudruhy jest umučen. Za časů císaře Jindřicha, jenž po Ottowi třetím sprawowal říši Římskau, bylo w krajinách polských pět mnichů a paustewníků, prawých Israelitů, Benedikt, Matauš, Jan, Isaak, Křištan a šestý Barnabáš, w jichžto ústech nebyl nalezen klam ani w rukau jejich zlý skutek. O žiwotě těchto otců byl bych mohl psáti mnoho, ale chtěl jsem raději málo, protože se sladčeji požíwá, jehož se skrowněji předkládá, jídlo. Nebo bylo obcowání jejich chwalitebné, bohu milé, lidem obdiwu hodné a těm, kteří jeho následowati chtěli, příkladné. Nebo proto se obdiwujeme zásluhám swatých, abychom se stali sami obdiwu hodni následujíce jich. Těchto zajisté pět mužů ne zle přirownati můžeme buď ku pěti slaupením rybníka brawného, buď ku pěti maudrým pannám, majícím dostatek oleje milosrdenstwí, protože sami jsauce chudí, chudým Kristowým, které chowali we swých příbytcích, jak mohli, posluhowali dárky milosrdenstwí. Oni pak sami měli takowau ctnost zdrželiwosti, že některý dwakrát, některý jednau w den sobotní, ale žádný každodenně nepožíwal krmě. Potrawa pak jejich byla zelenina wlastními rukami pěstowaná. Chléb málokdy míwali, ale ryby nikdy. Luštěnin nebo jáhel směli požíwati jen o welkonocích neb o letnicích. Wodau neporušenau připíjeli si, a to na míru; masité jídlo jim bylo ohawné a ženskau widěti ukrutné. Oděw jejich byl drsnatý a hrubý, sešitý z ocasů a hřiw koňských. Na lůžku byl kámen podporau hlawě a huně za pokrywku, a to welmi stará a zwláštní.

Neměli pak pokoje, w žalu přes noc wždy trwajíce

Nad wlastními i národu nezdárnostmi a hříchy.

Nyní znějí prsa častým tlučením zsinalá, nyní potí se těla ustawičným klekáním zemdlená, nyní s rozepiatýma rukama a upřenýma očima, aby žiw byl w nebi, každý se wzdechy pilen jest modlitby. Nikdy nemluwili na sebe, než jen na přicházejícího hosta, a to málo slowy. W prawdě byli zákona konateli, ne slyšiteli, w prawdě samy sebe s winami a žádostmi swěta křižujíce a kříž Kristůw myslí i tělem nosíce, obět bohu milau ne z cizího dobytka, ale z wlastního těla wzdáwali; nebo každodenně se tepali. Takowýť

Byl obyčej wespolný jich den jak den a powždy,

Shora dolů po primě hned si zwláčeti záda.

Na twář léhaje pak, bratr bratrowi tak připomínal:

Šetřiti jestli budeš, máš hřích, bije nic mě nešetři.

A ten, stoje s důtkami odpowídal:

Jak chceš, děj se; a Krista wzýwal, mrskaje bratra prawil:

Skutkem tímto milý twé sejmiž zločiny Kristus.

A zas léhaje sám, wydáwal swá jemu záda.

Bratr také neželel, když bratra druh jeho mrskal,

Než miserere mei Deus neb benedicite zapěl.

Lehceť jesti to nést, což každý snese ochotně.

Na jejich trpěliwost a žiwota newinnost, též wíry a skutků ustawičnost když Bůh s wýsosti hledě již chtěl wzdáti mzdu prací swatých swých, i aby je cestau diwnau uwedl we wlast rozkošnau: přišel kníže Měšek, uslyšew o jich dobré powěsti a swatém obcowání, k nim s malým průwodem, aby se poručil mužům swatým. A když poznal jejich nuznost, dal jim welkau peněz hojnost, totiž měšec plný se sto hřiwnami. A wzaw od nich bratrstwí a modliteb společenstwí, wesel odešel k swému dworu, welmi je prose a jim se poraučeje, aby jej měli w paměti. Ale oni newěděli, co by s penězi počali, protože nikdy ničeho takowébo neměli. Stáli w užasnutí, a poněwadž již od půl léta nebyli spolu nic mluwili, jeden z nich otewřel ústa, a prawil:

Nástraha smrti to jest zlata poklady tyto i stříbra; a těm, kterým měšec hryzawý přeplýwá, nesnadno otewrau se ráje místa líbezná, ale hrůzy plná muka pekelná k trápení jich chystá Aetna. Zajisté jest to pokušení nepřítele lidského pokolení, aby nás učinil nepřátely Kristowými. Nebo kdo jest přítelem swěta, stane se nepřítelem božím. Nebo Bohu se protiwí, kdož jeho rozkazů nezachowají. Neb řekl Bůh: Nemůže nikdo dwěma pánům slaužiti, a jako k wýkladu přidal: Nemůžete slaužiti Bohu i mammonu. Již budeme mammonu otroky, kteří jsme dotud byli šetrnosti dětmi. Zdaliž nebude se báti při zašustění wětru nesaucí zlato? Zdali nebude před laupežníkem zpíwati pocestný prázdný? Čili nepřišli k nám laupežníci často, a když nenašli, pro kterau wěc by nás zabili, odešli, někdy dawše nám rány, jindy obdržewše požehnání? Jistě běží již powěst po swětě, že milujeme swět a to což jest swěta. Wolají proti nám i tyto peníze samy, ježto nikdy mlčeti neumějí, a již již tu bude zlá rota laupežníků we dweřích, protože co činí páni, wědí mnozí. Tedy raději ať se wyhodí tím rychleji tato smrti wnada, zlého potrawa, duše škoda, a wrátí se tomu, čí jest, toto stříbro. I poslali jednoho z bratří, jménem Barnabáše, který byl wždy jednal wěci zewnější, aby tolik powěděl knížeti: Ačkoli jsme hříšníci a nehodní, předce waši pamět pořád chowáme we swých modlitbách. Stříbra wšak jsme nikdy neměli, aniž chceme míti. Nebo pán náš Ježíš Kristus od nás nežádá stříbra, ale aby byla dwojnásobná dobrého našeho činění hřiwna. Mnich, maje peníz, nestojí za peníz. Hle, wezmi stříbro, které jest twé; nám není dowoleno míti nedowolené. Když on odešel ke dworu knížecímu, hned w prwní nočuí hodinu byla tu rota nepřátelská, a wraziwše do dweří domu náhle, nalezli je, ani k hospodinu zpíwají a žaltář říkají. Meče k hrdlům jejich přistawiwše, prawili:

We swatém pokoji chceli zíti se Wám, wše co máte

Stříbro, to nám ihned sem dejte, a tím se ušetřte;

Dobřeť známo je nám wše, co wám od knížete dáno.

Ale oni na Boha swědka přísahali, a peníze stále zapírali, prawíce: Stříbro, které hledáte, již jest w komoře knížecí, protože nám ho nebylo zapotřebí. Jestli tomu newěříte, tu jest obydlí naše, hledejte, jak se wám líbí, jen nám neubližujte. Ale oni, twrdší než skály, prawili: Není potřeba žádných řečí; buď nám wydejte peníze od knížete, nebo hrozné hrdla odsauzení propadnete; a hned ukrutně jsau je swázali a po celau noc wšelijakými mukami trápili, až je naposledy wšecky pojednau mečem usmrtili. A tak zlosynů zůřiwostí přeneseni jsau do nebeského králowstwí. Jsau pak umučeni Benedikt, Matauš, Isaak, Křištan a Jan, těchto pět bratří, léta od narození páně 1004 dne 11 Listopadu.

39\. Léta od narození páně 1005.

Léta od narození páně 1006 kněžna Hemma, ženského pohlawí perla, zimnicí popadena, z wazby tělesné jest wybawena. Kteréžto nápis hrobní těmito weršíčky buď jsem widěl, buď pamatuji že jsem widěl psaný:

Býwala jak perla, tlí popele hrst tuto Hemma.

Rci: modlím se, duši té buď milostiw hospodine.

Léta od narození páně 1007.

Léta od narození páně 1008 Štěpán, král uherský, panowal slawně.

Léta od narození páně 1009 klášter sw. Prokopa byl založen.

Léta od narození páně 1010.

Léta od narození páně 1011 poswěcení kostela Bamberského.

Léta od narození páně 1012.

Léta od narození páně 1013.

Léta od narození páně 1014 král Jindřich na císařstwí poswěcen.

Léta od narození páně 1015 císař Jindřich podrobil si Boleslawa, wéwodu Polského.

Léta od narození páně 1016.

Léta od narození páně 1017, 10 dne Čerwna zemřel jest Tehdak, třetí biskup kostela Pražského. Byl pak tento Tehdak swatého biskupa Wojtěcha nástupce schopný, co do těla panenský, co do mrawů zlatý, co do skutků purpurowý; následuje předchůdce swého šlépěje, swěřeného sobě lidu neprawosti stihaje, když ne tělem, Wšak duchem podnikl mučennictwí; a nesešel dle obyčeje lidí, než následowaw pána w pokoji, tak také spí a odpočíwá. Po němž léta od narození páně 1018 nastaupil jest biskup Hekkart.

Léta od narození páně 1019.

Léta od narození páně 1020.

40\. Mezitím syn knížete, Břetislaw, z pacholetstwí přešed we mladictwí, kráčel od ctnosti ke ctnosti. Bylať při něm obzwláště zdařilost předsewzetí, wysoký těla wzrůst a krása postawy, síly a maudrosti welikost, we protiwenstwí udatnost, we štěstí mírná krotkost. Toho času byl w krajinách německých jeden hrabě welmi mocný, jménem Bílý Otto, který pocházel z krwe králowské dle poslaupnosti otcowské. Ten měl jedinau dceru Juditu, krásau

Pod sluncem co je jich, stkwící se přes děwy wšecky; kterauž dobrý otec a matka nejlaskawější, aby se žaltáři naučila, oderwzdali do kláštera, jenž slowe Swinibrod, polohau místa i zdmi welice pewného. Ale které wěže, kterakkoli wysoké, neb které zdi jakkoli pewné mohau odolati milosti neb odlaučiti milowníka?

Láska přemáhá wše, král, wéwoda lásce koří se.

Tedy Břetislaw, z jinochů nejkrásnější, rek nejudatnější, slyše od mnohých wyprawujících o wýtečné kráse a ušlechtilosti mrawů i urozenosti půwodu řečené díwky, již neměl ducha, a sám při sobě začal o tom přemýšleti, měl-li by se pokusiti ji mocí unésti, čili námluwami jednati o swatbu. Wšak uzawřel, raději mužně si počínati, než prošením schylowati šíji. Nebo powážil wrozenau Němcům hrdost, a že wždy s nadutau pýchau pohrdají Slowany a jazykem jejich. Ale čím býwá wždycky těžký přístup k lásce, tím prudčejší oheň whání syn Venušin w milence. Praudí mysl jinocha, roznícená plamenem Venušiným, jak se ohni rozdmychuje Aetna. A takowým zahlaholí k sobě oslowením: Buďto já w manželstwí wstaupím wýtečné, nebo se pohraužím w potupení wěčné; není možná, aby nebyla má Judita, paupě rodem ušlechtilé, panna sličná přelíbezná, jasnější swětla slunečného, dražší mi žiwota mého; aby dlauho žila, stále bud bohu chwála. A hned kázal těm, které ze swých znal hbitější a sobě wěrnější, aby připrawili koně zkušené a co nejwíce otužené, a předstíral, jako by chtěl rychle jeti k císaři a ještě rychleji se nawrátiti. Učinili, co jim bylo kázáno; ale co pán jejich zamýšlel, newěděli. Diwili se mezi sebau, že tak rychle jeli, a když tak asi sedm dní byli na cestě, wešli po hostinsku do předsíně řečeného kláštera. Byl pak syn knížecí wšem swým zapowěděl, aby jeho žádnému, kdo by byl neb odkud, neoznámili, než aby se k němu chowali jako k jednomu mezi sebau. Ať se ztratí Ithakus, že chytrým důwtipem wypátral syna Thethidina, i ať se nechlubí pastýř Iliacký, kterak Tyndarowce uchwátil w Amyklích, protože tento jinoch Břetislaw oba přewyšuje srdnatostí a smělého činu welikostí. Nebo když jim bylo dowoleno tam přenocowati; jako wlk, když obchází owčín, hledaje kudy by wrazil, aby ukradl pěknau owečku, tak také rek Břetislaw zrakem ostrým a duchem jasným ohledáwaje klášter, chtělby wraziti, ale nesmí, protože nemá takowé síly bojowníků. Šťastnau náhodau byl den swáteční; a hle panna tisícerými tužbami wyžadowaná Judita se swými družkami wyjde z kláštera, jak byl obyčej, že díwky autlé k nešporům zwoníwaly prostřed kostela. Jak ji uwiděl smělý uchwatitel, radostí sebe zapomenuw, jako wlk ze skrýše wypadá a uchwacuje owečku a swědom skutku spustě ocas utíká a pádí do wzdálenějších skrýší, tak také on wzaw pannu běží, a když přijde ke wratům, spatří je přepiaté řetězem tlustším než prowaz mlýnský a cestu k wyjití zawřenu. Ihned wytáhna meč ostrý, přetne řetěz jako stéblo; a jest podnes widěti toto sečení na pamět rány přesilné. Ostatní wšak druzi, ničehož o tom newědauce a ještě w stanech zůstáwajíce, jsau od nepřátel, kteří na ně udeřili, zjímáni, jedněm oči wylaupeny a nosy uřezány, jiným ruce a nohy osekány; kníže pak s několika málo a s pannau unesenau sotwa utekl w temnosti noční. Byla pak unesena Judita panna roku od narození páně 1021. I aby nebyla Němcům dána sprawedliwá příčina k winění Čechů jako pro křiwdu učiněnau, hned hrdina Břetislaw s nowau chotí swau, pozdrawiw otce, kněze Oldřicha, rownau cestau jel na Morawu. Nebo předtím byl mu otec celau tuto zemi dal w moc, wypudiw Polany ze wšech hradů, jichž mnoho jatých po stu a stu pořád spautaných kázal jest prodati do Uher a dále; poněwadž zajisté po smrti druhého Boleslawa tak jako hrad Prahu, i celau Morawu násilím byli opanowali Polané.

Léta od narození páně 1022 stalo se jest w Polsku pronásledowání křesťanů.

Léta od narození páně 1023 dne 8 Srpna Okkard, čtwrtý biskup Pražský, odešel z tohoto swěta, aby žiw byl w žiwotě wéčném. Byl pak tento biskup proti mocným přísný, k nízkým a skrowným dobrý a mírný, kazatel wýmluwný, almužny dárce štědrý, čeládce páně w měření pšenice spráwce wěrný. On jest ustanowil, aby místo desátku jedenkaždý, bud mocný neb bohatý buď chudý, jen mělli swé wýsluhy neb swého jmění jedno popluží, odwáděl biskupu dwě měřice o pěti pídích a dwau palcích, jednu pšenice a jednu owsa. Nebo předtím, jak bylo ustanoweno prwním biskupem Dětmarem, dáwali desátku po dwau kupách obilí. Říkáme pak kupa, což jest padesát snopů. Po jeho smrti obdržel Izzo biskupstwí, který téhož roku swěcen jest dne 29 Prosince od arcibiskupa Mohučského.

41\. Léta od narození páně 1024 dne 12 Čerwence zemřel král Jindřich.

Léta od narození páně 1025 dne 17 čerwna zemřel Boleslaw král.

Léta od narození páně 1026 poswěcen w Římě král Konrad.

Léta od narození páně 1027.

Léta od narození páně 1028.

Léta od narození páně 1029.

Léta od narození páně 1030. Toho roku kněz Břetislaw welkau porážku spůsobil Uhrům, a zemi jejich pohubil až ke hradu Ostřihomu.

Téhož léta dne 30 Ledna Izzo, pátý biskup kostela Pražského,

S tohoto swěta sešed, již užíwá odplaty sladké. On byl rodu ušlechtilého, wšak jednání ušlechtilejšího, jenž prwé činil, co činiti rozkazowal. Neb nikomu není lépe známo wlastní sídlo, než bylo jemu wězení a nemocných bydlo. Aniž bylo jeho tajno, kolik lidských hlaw wstaupilo do žiwota,

Neb koliko w černé smrt stíny odeslala duší.

Mimo to měl obyčej, že každodenně krmil čtyřidcet chudých, kterým, poskytuje w hojnosti, žehnal sám jídlo a pití a sám příwětiwě podáwal. Byla pak znamenitá těla jeho krása a přitom hlawa od wlasů bělejší jak labuť, od čehož obdržel příjmí, že se říkalo bílý a líbezný biskup Izzo. Po něm

Šebíř následowal biskup šestý dle pořádku, který w létech mladosti podiwuhodnau slynul obratností, tak že, což jich bylo při dwoře knížecím, wšecky předcházeje swau úslužností, pilnau a milejší, protože wěrnau, swému pánu konal službu. Nebo prwní býwal při powinnostech žáků, a neméně pilný zaměstnání laiků; pokaždé byl knížeti průwodčím nerozdílným při honbách, a prwní býwal při ruce při zabíjení kance, i uříznuw mu ocas, wyčistil a připrawil jej, jak wěděl, že měl kníže rád, a připraweného podáwal ho pánu přicházejícímu k jídlu; pročež kněz Oldřich častěji prý říkal: O Šebíři, prawím tobě, wěř mi, za to tak sladké jidélko biskupstwí hoden jsi. Pro ty a takowé wděky byl w milosti u knížete a wšechněm se líbil.

Léta od narození páně 1031 we swátek swatých apoštolů Petra a Pawla swěcen jest biskup Šebíř od arcibiskupa Mohučského. Téhož léta narodil se Spytihněw, syn knížete Břetislawa.

Léta od narození páně 1032 stal se počátek kostela Sázawského.

Léta od narození páně 1033.

Léta od narození páně 1034.

Léta od narození páně 1035.

Léta od narození páně 1036.

42\. Léta od narození páně 1037 umřel kníže Boleslaw, kterého byl Měšek zbawil zraku.

Téhož léta dne 9 Listopadu kněz Oldřich opustiw zemské, obdržel králowstwí nebeské. Tehdy Jaromír, o němž jsme swrchu prawili, zraku zbawený, kterému byl kněz Oldřich ustanowil, aby bydlil w Lysé we wésce, uslyšew, že bratr jeho sešel s tohoto swěta, wstal při swítání, a nařídil, aby jej na woze doprawili do hradu do Prahy. Tam když přišel, již nalezl bratra swého doneseného do kostela sw. Jiří; při jehož pohřbu stoje wedlé mar, srdce wšech přítomných pohnul a dojal nářkem takowého znění: Což nastojtel mi říkati, než: nastojte, a opět: Nastojte mi! bratře, nastojte, hrozná jest newyhnutedlnost smrti hořké.

Hled! mrtwý tu ležíš, ani já ani ty netěšíš se

Již z panstwí tohoto swěta nestálého trwání.

Předwčírem kněz slawný, dnes trup nepohybliwý, zejtra čerwům krmí, potom lehkým popelem a prázdnau budeš bájkau. Zrak

Tys mi wzal, laskaw jsi nebyl jak bratr na bratra;

Bys byl neučinil, chtěl bys teď, cos učinil mi;

Wím, žebys oči mi rád dal zpět teď, by bylo možno, když jsau odhaleni a zjewní twoji skutkowé dobří i zlí.

Já wšak, bratře milý, odpauštím rád ti upřímně,

By smilowal se a odpustil ti i Bůh wšemohaucí,

Duch pak twůj napotom by w pokoji mile přebýwal.

Potom, když byly řádně wykonány služby pohřební, pojal Břetislawa synowce, a wedl jej na stolec knížecí; a jak se wždy stáwá při wolení knížete, přes mříže hořejší síně házeli peníze, deset tisíc nebo wíce, mezi lid, aby knížete na stolci nemačkali, než raději sbírali házené peníze. Když pak byl kněz powýšen na stolec a stalo se ticho, Jaromír, drže synowce za prawau ruku, promluwil klidu: Hle, kněz wáš! Oni pak třikrát wzezwučeli: Krleš, což jest: Kyrie eleyson. Opět dí Jaromír k lidu: Přistuptež z pokolení Municů, přistuptež z pokolení Těpty, a wolal dle jmen ty, které znal we zbrani mocnější, we wěrnosti stálejší, we wojně udatnější a bohatstwím čelnější. A když pozorowal, že přistaupili, prawil: Poněwadž mé příhody mi nedopauštějí, abych byl waším knížetem, ustanowujeme wám tohoto za kníže a schwalujeme, abyste ho byli poslušni, jak náleží knížeti, a abyste mu powinnau wěrnost prokazowali, jak se sluší k panowníkowi. Tebe pak synu napomínám a opakuje opět a opět tě napomínati budu, abys tyto ctil jako otce, tyto milowal jako bratry, a we wšech wěcech měl je sobě za rádce. Těm hrady a lid poruč ke sprawowání; neb jimi stojí země česká a stála a bude státi na wěky. Ale těch, kteříž jsau Wršowici, zlých otců ničemní synowé, rodu našeho nepřátelé domácí, rodní škůdci, jako zabláceného kola se wystříhej a družstwa jejich se chowej, neb nám nikdy nebyli wěrní. Hle, mne newinného a panowníka swého, jsau nejprwé swázali a rozličné se mnau prowodili šašky; potom wrozenými sobě potměšilostmi a lstiwými radami to spůsobili, že bratr bratra těchto očí mě zbawil. Měj, synu můj, wždy w paměti swatého Wojtěcha proroctwí, který pro jich ukrutné skutky, třikrát aby na ně přišly pohromy, swatými stwrdil ústy a proklel je w církwi. Dwakrát již se stalo z božího welení. By se potřetí stalo, ještě se starají osudy. Ale oni, slyšíce to, sápali se w srdcích a skřípali naň zuby jako lwowé: a po nemnohých dnech Kochan, o kterém jsme wýše powěděli, wyprawiw drába swého, když onen slepý konal potřebu w chyšce, w hodině noční ostrým oštěpem proklál jej zadkem až do wnitřností břicha. A tak muž sprawedliwý, Jaromír kněz, jako mučenník boží skonal roku od narození páně 1038 4 dne měsíce Listopadu.

Až dotud obsahují, co se za starodáwna zběhlo, knihy prwní. Než poněwadž, jak prawí swatý Jeroným, jinak wyprawují se wěci widěné, jinak slyšené, jinak smyšlené, co lépe wíme, lépe také pronášíme: nyní pomocí boží a swatého Wojtěcha duch k tomu nás nese, abychom wyprawowali, co jsme sami widěli, neb co jsme od wyprawujících těch, kteří widěli, prawdiwě zwěděli.

  

Konči se prwní knihy o letopisech českých.
