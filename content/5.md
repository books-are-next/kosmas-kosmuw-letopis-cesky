---
contentType: prose
---

## Opět k mistru Gervasiowi předmluwa následujícího díla.

Swobodných umění wšelikým učením docela napojenému a maudrostí weškerého druhu wědění pomazanému arcistarostowi Gervasiowi Kosmas, což slowe nehodný slauti, Bohu wšak a sw. Wácslawu slaužících sluha, powinné modlitby dar a wzájemné lásky znamení. Když obdržíš tento listek, wěz, že jsem ti zaslal letopis Čechů, který jsem já žádnau lepostí mluwnického umění neuhlazený, leč sprostě a sotwa po latinsku složený, twé zwláštní opatrnosti ke zkaušení ustanowil, aby dle twého důwtipného úsudku buď dokonce byl zahozen, by ho nikdo nečetl, buď, jestližeby usauzeno bylo jej čísti, aby pilníkem twého zkaušení prwé dočista byl wypilowán, neb raději, čeho wíce žádám, od tebe docela znowu lepší latinau wyložen. Neb to jen zdálo se mi za to státi při mém díle, abys buď ty, jemuž od Boha udělena jest maudrost, nebo aby jiní maudřejší neb umělejší, tak jako měl Virgilius zkázu Troje a Statius Aeakowice, toto mé dílo měli za látku, by umění swé budaucím ukázali a jméno sobě památné na wěky oslawili.

Tak tedy tohoto wyprawowání wzal jsem začátek od prwních obywatelň země české, a něco málo, co jsem zwěděl z báječného starců wyprawowání, ne pro lidské chwály wyhledáwání, ale aby powěsti nepřišly docela w zapomenutí, jak wím a jak umím, podáwám lásce wšech dobrých lidí. Neb dobrým a zkušeným wždy taužím se zalíbiti; ale newědomým a nekázaným nedbám se nelíbiti. Wímť, že budau někteří záwistníci, a ti že pojdau smíchem aušklebným, jak spatří složení díla tohoto okem swým; kteřížto jen znají jiným ujímati, ale sami ze sebe ničeho dobrého neumějí wydati. O takowých prawí prorok: maudří jsau, aby činili zlé; dobře wšak činiti neumějí. Ti totiž jen na to ostrowidowýma očima hledí a to w srdci swém jako w diamantu pro pamět uloží, co jest řečeno neprawě, nebo při čem duch můj dřímaje pochybil. Což diwného? někdy i dobrý Homerus podřímá. Já se ani jejich záwistiwým utrhowáním neohrozím, ani ironickým pochlebowáním neukojím; kdo chce, at čte, kdo nechce, ať odhodí. Ale ty, bratře rozmilý, jestli mě co přítele swého miluješ, jestli tě prosba má dotýká, opásej bedra mysli swé, a wezmi do ruky škrabátko, kámen a péro, abys, co jest zbytečného wyškrabal, a co není, k tomu přidal; co jest newlastně powěděno, to dle wlastnosti změň, by tak má neumělost byla naprawena twau wtipností. Neb se neostýchám býti kárán od přítele, ano s welkau tauhau přeji si býti oprawen i od nepřítele. Obsahuje pak tato prwní kniha děje české, pokud jsem o nich mohl zwěděti, složené až do času prwního Břetislawa, syna knížete Oldřicha. Léta pak od wtělení božího proto jsem začal klásti od časů Bořiwoje, prwního knížete katolického, že jsem na začátku této knihy wymýšleti nechtěl a letopisu nalézti jsem nemohl, abych zwěděl, kdy neb za kterých časů stalo se, co nyní čisti budeš, jak následuje. Měj se dobře, a dle twého slowa buď se dám do spisowání ostatku, nebo tam přestanu, a míru wytknu mému počinu nejapnému.

Žiw buď, zdráw buď, mých nezapuď přání, ale splň je. Jest pak tento letopis složen za panowání Jindřicha čtwrtého císaře Římského a za sprawowání swaté církwe Boží papežem Kalixtem, za časů knížete českého Wladislawa a biskupa kostela Pražského Heřmana, jak se w následujícím udáwá wšem zwěděti chtícím, kterých let Kristowých se co stalo neb kterých indikcí.
